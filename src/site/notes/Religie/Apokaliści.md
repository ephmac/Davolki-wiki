---
{"dg-home":false,"dg-publish":true,"permalink":"/religie/apokalisci/","dgPassFrontmatter":true}
---

# Apokaliści

Apokaliści nie tworzą zorganizowanej religii, ani nie są sektą. To raczej duchowy ruch. Większość apokalistów wywodzi się z [[Religie/Neochrześcijaństwo\|chrześcijaństwa]], choć można spotkać osoby o różnych korzeniach religijnych lub filozoficznych. Tym, co ich łączy, jest przekonanie lub wiara w nadchodzący koniec świata. Zazwyczaj koncentrują się na zagładzie samej planety, choć niektórzy wykraczają poza ten scenariusz. Głównym narzędziem zagłady jest [[Lore/Esperion\|esperion]], ale nie ma jednomyślności co do tego, jak dokładnie do niej dojdzie. Część apokalistów wierzy, że mieszkańcy planety uduszą się, gdy zawartość [[Lore/Esperion\|esperionu]] w atmosferze osiągnie krytyczny poziom. Inni przewidują nową, ostateczną falę [[Lore/Neuroesperioza\|neuroesperiozy]]. Jeszcze inni uważają, że [[Lore/Esperion\|esperion]], jako inteligentna istota obrzydliwa Bogu, zmiażdży planetę, gdy zgromadzi wystarczającą moc, skradzioną cudowi stworzenia. Co ciekawe, apokaliści, mimo różnorodności swoich wizji, nie przejawiają wzajemnej wrogości. Dla nich dyskusje o przyszłych wydarzeniach są formą modlitwy. Łączy ich natomiast nienawiść do [[Lore/Esperion\|esperionu]] i wszystkiego, co z nim związane, w tym do osób obdarzonych mocą [[Lore/Psionika\|psioniczną]] oraz posługujących się [[Lore/Esperion\|esperionową]] bronią.

W każdym mieście można znaleźć apokaliptyczne domy spotkań. Organizator takiego spotkania często staje się tymczasowym liderem lokalnej wspólnoty, jednak funkcja ta bywa przekazywana z osoby na osobę, głównie ze względu na koszty, jakie organizator musi ponieść. Podczas spotkań, uczestnicy siadają w kręgu i prowadzą długie rozmowy. Organizator czuwa nad przebiegiem dyskusji, dbając o to, by odbywała się ona w cywilizowany sposób. Ze względu na czas spędzany na rozmowach, uczestnicy muszą się posilać, a ten koszt ponosi organizator.

Na pierwszy rzut oka apokalistów trudno zaklasyfikować jako nurt religijny, jednak ich przekonanie, że świadomi nadchodzącej zagłady zostaną ocaleni, nadaje temu ruchowi duchowego wymiaru. Z nabożnością starają się zgłębić jak najwięcej teorii i wiedzy, która poszerza ich świadomość. Próbują ustalić, co dokładnie się wydarzy, kto ich uratuje i w jaki sposób. Ten, kto odpowie na te pytania w sposób niepodważalny, stanie się liderem, za którym podążą inni, gdy nadejdzie czas.