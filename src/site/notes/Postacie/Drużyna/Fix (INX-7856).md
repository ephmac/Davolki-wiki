---
{"dg-home":false,"dg-publish":true,"permalink":"/postacie/druzyna/fix-inx-7856/","dgPassFrontmatter":true}
---

![Fix.webp|500](/img/user/Vault/Grafiki/Dru%C5%BCyna/Fix.webp)

> **Rasa:** [[Rasy/Syntetyki\|Syntetyk]]
> **Pochodzenie:** [[Miasta/Bunkier\|Bunkier]]
> **Dom:** [[Miasta/Kryształowe Jaskinie\|Kryształowe Jaskinie]]
> **Status:** Żywy
> **Wiek:** 20
> **Zawód**: specjalista od materiałów wybuchowych, wynalazca, majsterkowicz
> **Organizacja:** [[Organizacje/Davolki\|Davolki]]

---

Przez 20 lat pracował w kopalni w [[Miasta/Bunkier\|Bunkrze]] jako nadzorca oraz specjalista od materiałów wybuchowych. Te same funkcje wykonywała poprzednia świadomość, zamieszkująca to ciało. Introwertyczny Fix posiadał jedynie krótką listę bliskich przyjaciół, pracujących w tej samej kopalni. Najbliższym przyjacielem Fixa w [[Miasta/Bunkier\|Bunkrze]] jest jego podwładny gruntok [[Postacie/NPC/Ole\|Ole]]. Przyjaźni się również z [[Postacie/NPC/Aliona Fiodorow\|Alioną Fiodorow]], dość starą kobietą, która zjadła zęby na pracy inżynierskiej w kopalni. To [[Postacie/NPC/Aliona Fiodorow\|Aliona]] pomogła Fixowi się wdrożyć w pierwszych latach życia i załatwiła mu pracę. Zrobiła to z sentymentu, jako że przyjaźniła się również z poprzednia świadomością ciała Fixa. Sam Fix nie ma wspomnień poprzedniego wcielenia jego ciała, jednak w wyniku błędu kodu, którego postanowił nie naprawiać, przywiązał się bardzo do kowbojskiego kapelusza w podobnym stopniu jak jego poprzednik.

Bliskimi współpracownikami Fixa byli również jego bezpośredni przełożony [[Postacie/NPC/Dmitrij Siergiejewicz Karpow\|Dmitrij Siergiejewicz Karpow]] oraz zmarły już robotnik Bagger.

31 stycznia 1568 HE Fix doznał urazu prawej nogi podczas dużego wybuchu w kopalni. Miał wiele szczęścia, jako że wielu innych tego dnia straciło życie, w tym jego podwładny Bagger. Fix wie, że odpowiedzialnym za wybuch jest [[Postacie/NPC/Dmitrij Siergiejewicz Karpow\|Karpow]]. Wie jednak również o nim i o jego działalności przestępczej wystarczająco dużo by dać się zastraszyć i zachować tę wiedzę dla siebie. [[Postacie/NPC/Dmitrij Siergiejewicz Karpow\|Karpow]] dał wyraźnie do zrozumienia, że na szali stoi życie i zdrowie [[Postacie/NPC/Ole\|Olego]] i [[Postacie/NPC/Aliona Fiodorow\|Aliony]]

Po tych wydarzeniach Fix zainteresował się zaawansowanym majsterkowaniem i wynajdowaniem nowych przedmiotów. To przyniosło mu pewne wpływy finansowe oraz opinię dziwaka. Głównie ze względu na protezę nogi własnej produkcji zrobioną z 1/4 koła od roweru, tłoku i ramienia hydraulicznego.

To nie koniec talentów Fixa. Posiada pewien talent w zakresie jodłowania. A także niepohamowaną potrzebę dzielenia się tym talentem z innymi w nieodpowiednich momentach.

Fix wraz z pozostałymi [[Organizacje/Davolki\|Davolkami]] został wysłany z ekspedycją poza [[Miasta/Bunkier\|Bunkier]]. A na powierzchni bardzo szybko zaczął kolekcjonować problemy. W wyniku nieporozumienia poróżnił się z przypadkowo spotkanym [[Postacie/NPC/Armand de Montclair\|Armandem de Montclair]]. Wyjawił również swoim towarzyszom prawdę na temat wybuchu w kopalni pogrążającą [[Postacie/NPC/Dmitrij Siergiejewicz Karpow\|Karpowa]], co s kolei sprawiło, że dorobił się nagrody za swoją głowę.

![FixWanted.png|500](/img/user/Vault/Grafiki/Dru%C5%BCyna/FixWanted.png)

<!--
Syntetyk Kopalniany Bagger (δ92-299) utracił swoją pamięć, możliwe, że pod przymusem. Spłacał dług którego nie pamiętał w najbardziej niebezpiecznych częściach kopalni w [[Miasta/Bunkier\|Bunkrze]]. Pracował tam około 4 lata, a sam miał prawdopodobnie około 250 lat. Próbował sobie coś przypomnieć, jednak utrzymywano go na granicy świadomości oraz w izolacji, a jego baterie ładowano jedynie na tyle, by mógł pracować. Z dawnego życia zachowała się jedynie jego gumowa kaczuszka i umiejętność jodłowania. Pomijając osoby za to odpowiedzialne ma kontakt jedynie z Fixem, który jest jego zarządcą na kopalni i w zasadzie nie ma żadnej świadomości historii Baggera. Bagger jednak nienawidzi Fixa mając go za tego, kto go kontroluje. Wiedząc, że jest u kresu życia, opracowuje plan asymilacji swojej pamięci z pamięcią Fixa. Ostatecznie atakuje go 1 lutego 1568 HE i próbuje się wgrać do jego pamięci siłą, co udaje mu się tylko częściowo. Ostatecznie nie udało mu się stać osobowością nadrzędną. Osobowości się połączyły tworząc nową świadomość.

Fix-Bagger starał się przez ostatnie lata zrozumieć los Baggera, jednak starał się zachowywać ostrożność. Jego wysiłki nie przyniosły efektów. Spróbował więc innego podejścia i starał się odblokować w sobie samym starą wiedzę Baggera. Uzyskał jedynie przebłyski wspomnień spoza bunkra oraz o starym świecie. Większość danych była nieczytelna. Stało się jednak jasne, że Bagger w swoim życiu widział tunele, które nie istnieją w [[Miasta/Bunkier\|Bunkrze]]. Fix tym samym zrozumiał, że szuka w złym miejscu i należy wydostać się na powierzchnię.
-->

<!--
FIx chce dowiedzieć się wszystkiego o historii Baggera, który wyraźnie był wcześniej na powierzchni.
-->