---
{"dg-home":false,"dg-publish":true,"permalink":"/postacie/druzyna/jonas-syn-einara/","dgPassFrontmatter":true}
---

![Jonas.webp|500](/img/user/Vault/Grafiki/Dru%C5%BCyna/Jonas.webp)

> **Rasa:** [[Rasy/Gruntoki\|Gruntok]]
> **Pochodzenie:** [[Miasta/Bunkier\|Bunkier]]
> **Dom:** [[Miasta/Kryształowe Jaskinie\|Kryształowe Jaskinie]]
> **Status:** Żywy
> **Wiek:** 26
> **Zawód**: Teoretyk i praktyk spraw półświatka przestępczego
> **Organizacja:** [[Organizacje/Davolki\|Davolki]], dawniej Kopalnia w [[Miasta/Bunkier\|Bunkrze]]

---

Jonas syn Einara przyszedł na świat w jednej z niskich klas społecznych [[Miasta/Bunkier\|Bunkra]], pośród małej społeczności [[Rasy/Gruntoki\|Gruntoków]]. Jego rodzina, jak większość [[Rasy/Gruntoki\|Gruntoków]], żyła skromnie, pracując ciężko, by wypełniać swoje role w podziemnym ekosystemie. Od małego był uczony, by [[Religie/Wierzenia gruntoków\|czcić duchy ziemi i szanować robactwo]], które uchodzi w ich kulturze za święte. Jego życie jednak nigdy nie było łatwe. [[Rasy/Gruntoki\|Gruntoki]] od zawsze były mniejszością w [[Miasta/Bunkier\|Bunkrze]], a ich blada skóra i specyficzne rytuały sprawiały, że byli traktowani z dystansem przez resztę mieszkańców. Jonas wyróżniał się jeszcze bardziej - jego intensywnie czerwone oczy były rzadkim i przerażającym znakiem nawet wśród jego własnych ludzi. Od najmłodszych lat budziły nieufność i odrazę. Plotki krążyły, że z powodu tych oczu jest przeklęty, albo że sprowadzi nieszczęście na swoją społeczność. Nawet wśród [[Rasy/Gruntoki\|Gruntoków]] często znajdował się na uboczu. Mimo trudności, Jonas starał się prowadzić normalne życie. Jego zwinność i szybkość sprawiły, że z czasem znalazł pracę jako przewoźnik węgla. Było to ciężkie i monotonne zajęcie, ale Jonas je cenił, bo pozwalało mu utrzymać siebie i swoją ukochaną, [[Postacie/NPC/Klara\|Klarę]] - dziewczynę, którą poznał w swojej społeczności [[Rasy/Gruntoki\|Gruntoków]]. [[Postacie/NPC/Klara\|Klara]] była pełna energii i nadziei, co kontrastowało z ciężkim życiem w [[Miasta/Bunkier\|Bunkrze]]. Była też jedyną osobą, która nigdy nie zwracała uwagi na jego czerwone oczy, a Jonas czuł się przy niej prawdziwie akceptowany. Ich życie uległo jednak tragicznemu zwrotowi w dniu, który Jonas na zawsze zapamięta jako moment, w którym wszystko stracił.

31 stycznia 1568 HE doszło do zawału w jednym z tuneli, który odciął drogę ewakuacyjną w części kopalni. To wydarzenie było jednak jedynie preludium do katastrofy. Stężenie metanu, które gromadziło się w jednym z pobliskich sektorów, doprowadziło do potężnej eksplozji. Najniższy poziom mieszkalny [[Miasta/Bunkier\|Bunkra]], gdzie mieszkała [[Postacie/NPC/Klara\|Klara]], zawalił się pod naporem gruzu. Jonas przeżył, bo w czasie eksplozji pracował w innym rejonie kopalni, ale [[Postacie/NPC/Klara\|Klara]] zginęła w gruzach. Jej śmierć całkowicie zmieniła życie Jonasa. Ogarnęła go rozpacz, która szybko przekształciła się w gniew. Winił za to władze [[Miasta/Bunkier\|Bunkra]], system, który zmuszał ludzi do życia w niebezpiecznych warunkach, oraz siebie za to, że nie był tam, by ją uratować. Po tej tragedii, Jonas porzucił swoją pracę przewoźnika. Nie miał już do czego wracać. Złamał się wewnętrznie i popadł w ciemne zaułki życia podziemnego [[Miasta/Bunkier\|Bunkra]]. Początkowo zajął się drobnym złodziejstwem - kradł jedzenie, sprzęt i co tylko mógł, by przetrwać. Jego zwinność i szybkość były tu jego największymi atutami. Z czasem odkrył, że jego ciekawska natura, choć kiedyś prowadziła do kłopotów, mogła mu teraz przynieść korzyści. Jonas zaczął szmuglować informacje. Wiedza stała się dla niego cenniejsza niż cokolwiek innego, a w [[Miasta/Bunkier\|Bunkrze]], gdzie tajemnice były walutą, szybko zrozumiał, że to, co usłyszał, mógł sprzedać. Niestety, długi język szybko przysporzył mu wrogów. Kilka razy, przez przypadek, wygadał coś, czego nie powinien, co sprowadziło na niego poważne kłopoty. Raz naraził się lokalnej grupie przestępczej, gdy przez nieuwagę wypaplał szczegóły dotyczące ich nielegalnych interesów. Cudem udało mu się uniknąć śmierci, ale musiał zapłacić za swoje życie oddaniem wszystkich zdobytych informacji i przysługami, które zaciągnął u groźnych ludzi.

Jego czerwone oczy, które od zawsze były jego przekleństwem, teraz sprawiały, że był łatwo rozpoznawalny. Trudno było mu ukryć się, kiedy jego wrogowie postanowili go odnaleźć. Z tego powodu Jonas starał się teraz unikać publicznych miejsc, działając w cieniu i szukając sojuszników wśród innych odrzuconych i zapomnianych mieszkańców [[Miasta/Bunkier\|Bunkra]]. Pomimo tych wszystkich trudności, Jonas ma jedno marzenie - zemstę. Chce odkryć, kto był odpowiedzialny za katastrofę, która zabiła [[Postacie/NPC/Klara\|Klarę]], i choćby to miało kosztować go życie, wymierzyć sprawiedliwość. Jest gotów zrobić wszystko, by poznać prawdę, choćby musiał przebić się przez najgłębsze warstwy korupcji i intryg, które otaczają [[Miasta/Bunkier\|Bunkier]]. Jonas cieszy się mieszaną reputacją. Ci, którzy go znają, wiedzą, że nie jest zły z natury - jest po prostu zagubiony i złamany przez stratę. Inni, szczególnie ci, którzy zostali poszkodowani przez jego gadulstwo lub kradzieże, traktują go z pogardą. Jonas nie ma już bliskiej rodziny, nie szuka też nowych związków romantycznych - strata [[Postacie/NPC/Klara\|Klary]] pozostawiła zbyt głęboką ranę w jego sercu. Jednak w mrocznych korytarzach [[Miasta/Bunkier\|Bunkra]] wciąż szuka swojego miejsca, starając się przetrwać i odnaleźć sens w świecie, który dawno go odrzucił.

Jonas nie jest pozbawiony talentów. Jednym z mniej oczywistych jest smykałka do gotowania. Wyjątkowo dobrze radzi sobie również z bardziej alternatywnymi trasami, niedostępnymi dla innych. Jest w stanie w trakcie ucieczki i pościgu na przykład wdrapać się na dach budynku i zyskać przewagę. Być może pomaga mu w tym bardzo drobna postura. Jonas jest drobny nawet jak na [[Rasy/Gruntoki\|Gruntoka]], które przecież już są znacząco niższe od większości [[Rasy/Ludzie\|ludzi]]. Z drugiej jednak strony nie da się ukryć, że Jonas jest najgorsza osobą do powierzania mu tajemnic. Potrafi wygadać wszystko wszystkim, co naprawdę stawia pod znakiem zapytaniem - jak udało mu się przez pewien czas być skutecznym handlarzem tajemnic?

---

W toku śledztwa nad sprawą eksplozji w kopalni poznaje imię [[Postacie/NPC/Bagger\|Bagger]]. Niestety nie wiadomo jaką rolę ten [[Postacie/NPC/Bagger\|Bagger]] odegrał.

Na powierzchni Jonas odkrył w sobie nową pasję - wędkarstwo.

Aby zdobyć pieniądze na budowę [[Miejsca/Dom Davolków w Kryształowych Jaskiniach\|domu]] w [[Miasta/Kryształowe Jaskinie\|Kryształowych Jaskiniach]], Jonas zdecydował się na szantaż niejakiej [[Postacie/NPC/Tillu\|Tillu]], której zrobił zdjęcia, będące dowodem na jej romans z prezydentem [[Postacie/NPC/Zababa\|Zababą]].