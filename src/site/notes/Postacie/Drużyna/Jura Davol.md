---
{"dg-home":false,"dg-publish":true,"permalink":"/postacie/druzyna/jura-davol/","dgPassFrontmatter":true}
---

![JuraDavol.webp|500](/img/user/Vault/Grafiki/Dru%C5%BCyna/JuraDavol.webp)

> **Rasa:** [[Rasy/Ludzie\|Człowiek]]
> **Pochodzenie:** [[Miasta/Bunkier\|Bunkier]]
> **Dom:** [[Miasta/Kryształowe Jaskinie\|Kryształowe Jaskinie]]
> **Status:** Żywy
> **Wiek:** 32
> **Zawód**: Dowódca grupy
> **Organizacja:** [[Organizacje/Davolki\|Davolki]], dawniej [[Organizacje/Protektorat\|Protektorat]]

---

Jura urodził się w 3723 roku lub jak kto woli 1546 roku Hermetycznej Ery. Wychowany dobrze, w porządnej rodzinie [[Miasta/Bunkier\|Bunkra]]. Ojciec [[Postacie/NPC/Vladimir Davol\|Vladimir]], powiązany już od pokoleń rodzinną tradycją z milicją protektoratu, matka [[Postacie/NPC/Julianna Davol\|Julianna]] była szwaczką, a w późniejszych latach życia miała nawet własny zakład. Własny jak własny oczywiście.

Zgodnie ze ścisłym planem rozrodczym [[Miasta/Bunkier\|Bunkra]] Jura był oczywiście jedynym synem rodziny Davol. Nie był rozpieszczany, chociaż zadbano o jego edukację i dobre wychowanie, bo zgodnie ze słowami [[Postacie/NPC/Vladimir Davol\|Vladimira]]: "to wy młodzieży moja droga, jesteście przyszłością tego [[Miasta/Bunkier\|Bunkra]] – i [[Postacie/NPC/Viktor Dmitriev\|Wielki Górnik]], oczywiście, zdrowie!". Od młodych lat uczniem był raczej miernym, nie wyróżniał się bardzo, no chyba, że wzrostem i posturą - tutaj już odstawał. Być może to zwiększone racje przez status rodziny i jego [[Postacie/NPC/Vladimir Davol\|ojca]], być może to wpływ genetyczny (bo [[Postacie/NPC/Julianna Davol\|matka]] i [[Postacie/NPC/Vladimir Davol\|ojciec]] również do małych nie należeli). W trzeciej klasie był już o głowę wyższy od innych dzieci, a niemalże tego samego wzrostu co nauczyciel. Gdy kończył szkołę to przerósł już nawet [[Postacie/NPC/Vladimir Davol\|ojca]], chociaż ten nawet od kolegów z pracy był wyższy. Do tego był całkiem niezły w sportach – piłka nożna, boks, zapasy. Zawsze wybierany pierwszy. A także kilka odznaczeń podczas turniejów organizowanych na większych świętach mu się dostało. Jednym słowem – komunistyczna sielanka.

[[Postacie/NPC/Julianna Davol\|Matka]] zmarła szybko i nagle, choroba zwana podziemną gorączką zabrała ja we śnie. [[Postacie/NPC/Vladimir Davol\|Ojciec]] się rozpił, a Jura – śladami [[Postacie/NPC/Vladimir Davol\|Vlada]] wstąpił do [[Organizacje/Protektorat\|protektoratu]]. Po kilku latach awansował, jego [[Postacie/NPC/Vladimir Davol\|ojca]] przymusowo wysłano na emeryturę. Nieskalana dotąd opinia rodziny nieco nadszarpnięta przez poczynania [[Postacie/NPC/Vladimir Davol\|ojca]] była powoli odzyskiwana przez nadzwyczaj bezwzględnego w swych działaniach, ale za to bardzo skutecznego i lojalnego Jurę. Dowództwo szybko dostrzegało jego niesamowite talenty niewerbalne do zdobywania informacji, zeznań i przyznań. Niecodzienne metody przesłuchań "Mokrego" Jury związane z wtykaniem obślinionych paluchów w różne otwory, w których nie do końca powinny się znajdować szybko nabrały plotek szeptanych w różnych kręgach - zawsze jednak cichły, gdy ten spokojny, opanowany i pragmatyczny mężczyzna pojawiał się w towarzystwie.

Podczas jednej z intensywnych i suto zakrapianych zabaw sztabu [[Organizacje/Protektorat\|protektoratu]] Jura założył się z kolegą po fachu oraz być może przyszłym [[Postacie/NPC/Aleksandr Puszkov\|szwagrem]], gdyż z jego [[Postacie/NPC/Sara Davol\|siostrą]] był zaręczony, [[Postacie/NPC/Aleksandr Puszkov\|Aleksandrem]] wszedł w zakład. Niedawno do ich jednostki przyszło ciało [[Rasy/Syntetyki\|syntetyka]] do zbadania. Podobno coś nie tak z przewodami, jakaś awaria. Nikt nic więcej nie mówił, oni nie pytali. W metalowej szafie leżał i tak powinno pozostać. Jura chwalił się, że nawet [[Rasy/Syntetyki\|syntetyka]]! Ba! Nawet Robota zmusi, żeby przyznał, że ojciec jego to stalagmit, a matka szczurze odchody jak będzie chciał i swoich metod użyje. Na potwierdzenie oczywiście wyciągnęli z metalowego pudła [[Rasy/Syntetyki\|syntetyka]], którego przetrzymywali. Jura, trzeba nadmienić, że mocno wstawiony – poślinił dwa środkowe palce i z całych sił włożył w uszy śpiącego, czuwającego czy tam nawet martwego pół-człowieka. Wcisnął głębiej, przekręcił, parsknął śmiechem i… ten otworzył ślepia. Wyrwał się i z całych sił w swe metalowe szczęki złapał dwa palce Jury odgryzając je jednym szarpnięciem. Jucha wszędzie, krwi pełno, [[Postacie/NPC/Aleksandr Puszkov\|Aleksandr]] tłucze [[Rasy/Syntetyki\|syntetyka]] butem po głowie (tylko to miał pod ręką), Jura wydziera się w niebogłosy, nawet [[Postacie/NPC/Viktor Dmitriev\|Wielkiego Górnika]] wzywa. Dalej tylko raport… jak to Agent Mediator Jura Davol stracił dwa palce w heroicznej walce przeciwko zbuntowanemu [[Rasy/Syntetyki\|syntetykowi]], który w szaleńczym boju przed śmiercią wyznał, że miał zamiar spalić święte niemalże zasoby roślinności i zanieczyścić cykl powietrza w [[Miasta/Bunkier\|Bunkrze]]. Oczywiście raport musiał być zagrzebany głęboko w papierach, gdyż nawet szemrane dowództwo, które z czystej kurtuazji nie dopytywało o więcej szczegóły tamtego wieczora, uznała, że to za dużo. Nawet [[Postacie/NPC/Iwan Pietrowicz\|komendant Pietrowicz]]. Na całe szczęście [[Organizacje/Protektorat\|protektorat]] dba o swoich – i po krótkiej rekonwalescencji Jura kroczył do ślubu z dwoma długimi, nowymi metalowymi palcami.

Żona [[Postacie/NPC/Sara Davol\|Sara]] dała mu szczęście, dom i poczucie bezpieczeństwa. Była zupełnym przeciwieństwem Jury. Była naukowcem, ścisłym umysłem, myślała trzeźwo, logicznie. Zawsze pogodna, uśmiechnięta i pomocna. Chłodno oceniała sytuację i zawsze potrafiła znaleźć wyjście. On za to zawsze potrafił ją uspokoić, pocieszyć i rozweselić. Szczególnie swoim popisowym numerem – gdy jednym uderzeniem głowy otwierał puszkę, a śmiechom nie było końca. Można również powiedzieć, że Jura nawet się nieco uspokoił – chociaż obowiązki obowiązkami, a metalowe palce czasem nawet pomagały w przesłuchaniach. Poza pracą skupił się także na społeczeństwie. Zgodnie z mottem jego [[Postacie/NPC/Vladimir Davol\|ojca]] o młodzieży i przyszłości [[Miasta/Bunkier\|Bunkra]] zaczął organizować zajęcia dla młodych. Uczył ich gry w piłkę i zapasów. Organizował spotkania, wspólne sprzątania [[Miasta/Bunkier\|Bunkra]] i inne prace porządkowo-naprawcze dzięki którym ci po pierwsze mogli przysłużyć się [[Miasta/Bunkier\|Bunkrowi]], a po drugie integrować i spędzać wspólnie czas. [[Postacie/NPC/Sara Davol\|Sara]] nie umiała dać mu dziecka, na które długo czekał, dlatego nie zastanawiając się adoptowali jedną z dziewczyn którą Jura opiekował się w ramach prowadzonej "Młodzieżowej Straży Ochotniczej", gdy jej samotny ojciec zmarł na wskutek wybuchu w kopalni. Tak oto utworzyli szczęśliwą rodzinę. Jura, [[Postacie/NPC/Sara Davol\|żona Sara]] i 13 letnia [[Postacie/Drużyna/Nadia Davol\|Nadia]].

Jak to bywa w tym pięknym, komunistycznym świecie, nic jednak nie trwa wiecznie. [[Postacie/NPC/Sara Davol\|Sara]] zapadła na [[Lore/Neuroesperioza\|neuroesperiozę]]. Nie wiadomo czy to nieszczęśliwy traf czy skutek badań, które prowadziła. W przeciwieństwie do [[Postacie/NPC/Julianna Davol\|matki]] Jury, nie była to szybka i łagodna śmierć. Konała długo, niemalże tydzień, w męczarniach. Ale Jura był ciągle przy niej, starał się ulżyć w cierpieniu na tyle ile mógł, aż finalnie, gdy przyszedł jej kres pożegnał się i sam dokonał ostatniego aktu miłosierdzia.

---

Chociaż oskarżono o to [[Postacie/Drużyna/Jonas syn Einara\|Jonasa]], to Jura zabił [[Postacie/NPC/Szarańcza Korzonek\|Szarańczę Korzonka]]. W ramach pomocy przyjacielowi podczas rozprawy o morderstwo, wynajął fałszywego świadka - przypadkowo spotkanego [[Postacie/NPC/Esperojeleń Aru\|esperojelenia]].