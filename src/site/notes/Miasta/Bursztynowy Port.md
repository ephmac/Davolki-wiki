---
{"dg-home":false,"dg-publish":true,"permalink":"/miasta/bursztynowy-port/","dgPassFrontmatter":true}
---

Miasto, w którym rządzą bogate rody kupieckie. Utrzymuje kontakt z kontynentem, jako prawdopodobnie jedyne. Można w nim spotkać ludzi z kontynentu, podobno są dziwni. Mieszka w nim niewielu syntetyków.

<!--
![BursztynowyPort.png|800](/img/user/Vault/Grafiki/Lore/BursztynowyPort.png)

> **Ustrój:** Oligarchia handlowa
> **Liczba mieszkańców:** 60 000
> **Przywódca:** [[Postacie/NPC/Diego Martinez\|Diego Martinez]], [[Postacie/NPC/Pedro Alvarado\|Pedro Alvarado]], [[Postacie/NPC/Francisco Navarro\|Francisco Navarro]], [[Postacie/NPC/Rodrigo de León\|Rodrigo de León]], [[Postacie/NPC/María Castillo\|María Castillo]]
> **Imiona:** Hiszpańscy kolonizatorzy
> **Wygląd**: Hiszpańskie renesansowe miasto portowe

---

### Władza i zarządzanie

Bursztynowy port to nazwa pochodząca z czasów, gdy miasto faktycznie miało z bursztynem cokolwiek wspólnego. Od tamtej pory minęło już kilka wieków, co czyni z Bursztynowego portu jedno ze starszych [[Rasy/Ludzie\|ludzkich]] osiedli na wyspie. Miastem rządzi rada kupców, w skład której zasiadają głowy kupieckich rodzin w mieście. Aktualnie jest ich pięcioro, jednak zdarza się, że skład i ilość członków rady ulega zmianie. Rada może zaprosić lub wykluczyć każdego - jednak kieruje się prostą zasadą - w radzie mają być tylko najbogatsi obywatele. Z drugiej jednak strony osiągnięcie odpowiedniego bogactwa bez wsparcia rady w obrębie miasta wydaje się niemożliwe, a ewentualna ekspansja konkurencji z innych miast zwalczana jest wszelkimi środkami. Począwszy od odpowiednio skonstruowanych umów korzystnych głównie dla Bursztynowego Portu, a skończywszy na intrygach i skrytobójstwach. Otwarte konflikty zbrojne się nie zdarzają, jednak nie da się ich całkiem wykluczyć, jako że każdy ród utrzymuje najemników. Zasadniczo Bursztynowy Port to dobre miejsce do życia zarówno dla przedsiębiorczych mieszkańców, jak i tych mniej bystrych, jednak gotowych do wykonywania uczciwej pracy. Nie oznacza to oczywiście, że w mieście nie ma przestępczości, czy też biedaków ale jest ich prawdopodobnie mniej niż w wielu innych miejscach, a miasto prosperuje całkiem przyzwoicie. Pewną patologią Bursztynowego Portu jest duży poziom biurokracji, dotykający osoby bez glejtu miejskiego. Przy czym glejt miejski otrzymuje niemal każdy pracujący obywatel i zaufany kontrahent z zewnątrz. Urzędnicy są uciążliwi jedynie dla przyjezdnych, którzy nie są gośćmi jednego z kupców. W ten sposób rada miasta utrzymuje w ryzach rosnącą konkurencję, pilnując by zbytnio nie urosła, a także kontroluje poczynania potencjalnych handlowych szpiegów podających się za zwykłych przejezdnych. Chociaż każdy z radnych ma swój temperament i charakter, to wydają się ludźmi rozsądnymi i dodatkowo zdolnymi do współpracy. I chociaż podobny stan rzeczy trwa już ponad piętnaście lat, to poziom niepokoju zaczyna wzrastać. Zaobserwowano wzrost bandytów wokół miasta, a także wzmożoną aktywność statków pirackich. Nastroju nie poprawiają również plotki wędrujące po mieście jakoby najmłodszy z rady [[Postacie/NPC/Diego Martinez\|Diego Martinez]], kupiec rybny, zawarł kontrakty w świecie przestępczym. Zresztą podobnie nieprzyjemne plotki krążą również o pozostałej czwórce. [[Postacie/NPC/Pedro Alvarado\|Pedro Alvarado]], handlarz drewnem i wyrobami drewnianymi popadł w zaawansowany alkoholizm. [[Postacie/NPC/Francisco Navarro\|Francisco Navarro]], sprowadzający towary z kontynentu, już miesiące temu spodziewał się powrotu swojej floty wyładowanej towarem. [[Postacie/NPC/Rodrigo de León\|Rodrigo de León]], przywódca gildii tkackiej, znacząco podupadł na zdrowiu i jako bezdzietny ma problem by zapewnić swojemu biznesowi odpowiednie przetrwanie. Oraz jedyna kobieta w radzie [[Postacie/NPC/María Castillo\|María Castillo]] jest kobietą, co wzbudza powszechną niechęć. Na dodatek jej domeną jest sieć domów uciech o różnym standardzie, co sprawia iż część mieszkańców drwi sobie z niej w sposób dość otwarty.

### Demografia

Bursztynowy port jako miasto przybrzeżne, raczej nie przyciąga [[Rasy/Syntetyki\|syntetyków]], za to jest miejscem, gdzie można spotkać [[Rasy/Neozwierzęta\|esperozwierzęta]] wodne. Są to głównie esperodelfiny oraz często zatrudniane na statkach esperoośmiornice. Bursztynowy Port jest również prawdopodobnie jedynym miejscem, gdzie można spotkać [[Rasy/Ludzie z kontynentu\|Człowieka z kontynentu]]. Przyjezdni często twierdzą również iż jest to miasto wypełnione [[Rasy/Floranci\|florantami]], jednak to jedynie złudzenie. Wynika ono z faktu iż rada miasta lubi zatrudniać [[Rasy/Floranci\|florantów]] jako urzędników utrudniających życie osobom bez glejtu miejskiego. Statystycznie jednak ich obecność w mieście nie różni się znacząco od innych osiedli.

---

Miasto jest dostatnie i dobrze zarządzane jednak nie rośnie za sprawą imigracji, ze względu na ścisłą kontrolę rady miasta każdego, kto chciałby w nim zamieszkać. Nieliczni otrzymują prawo stałego pobytu a handel nieruchomościami podlega ścisłej kontroli władzy nawet w przypadku transakcji między obywatelami. Krótkoterminowy wynajem pokoi w karczmach i innych przybytkach jest w zasięgu możliwości każdego przyjezdnego ale jeśli wizyta w mieście zaczyna się przedłużać, straż miejsca zaczyna nakłaniać gościa do wyjazdu. Dlatego część osób zmuszonych do opuszczenia miasta zaczęło koczować w jego okolicy, tym samym powoli tworząc bandy i gangi zagrażające zarówno mieszkańcom jak i podróżnikom. W mieście panuje nastrój wiecznego pośpiechu i nieustannego braku czasu, a przy okazji trudno jest zamówić kawę bez targowania się o jej cenę.
-->

<!--
Przykłady imion:
	Mężczyźni - szlachta: Alonso de Montellano, Hernando de Rivera, Rodrigo Álvarez de la Torre, Esteban de Válcarcel, Gaspar Mendoza y Solano, Diego de Harquía, Tomás Ibáñez del Oro, Juan de Serravalle, Martín Calderón de Luna, Felipe Ramírez de Castroviejo
	
	Kobiety - szlachcianki: Isabela de Alvarado, Catalina Mendoza de Armas, Teresa del Castillo, Ana María de Villabranca, Luisa Fernández de Alcázar, Beatriz de Montecielo, Inés de Serranía, Clara Jiménez del Puerto, Elvira de Haro y Solana, Esperanza del Valle
	
	Mężczyźni: Pedro Navarro, Juan Torres, Diego Rojas, Martín Aguado, Alonso Peña, Rodrigo Serrano, Tomás Corral, Andrés Vargas, Mateo Olmedo, Nicolás Barros
	
	Kobiety: María López, Inés Molina, Catalina Ramos, Isabel Duarte, Clara Nájera, Ana Pardo, Teresa Guzmán, Beatriz Caldero, Elena Vela, Juana Herrero

Opis na sesję - z zewnątrz
	Już z daleka Bursztynowy Port sprawia wrażenie miasta, które wie, ile jest warte. Otoczony średniej wysokości murami z jasnego kamienia, wygląda raczej na ufortyfikowaną dzielnicę bogaczy niż twierdzę obronną. Wyrastające ponad mury czerwone dachy, wieże urzędowe i maszty statków zdradzają, że wnętrze miasta żyje rytmem handlu. Najwięcej dzieje się jednak przed bramami — dziesiątki ludzi koczują na skraju drogi, niektórzy z wozami, inni z tobołkami. Jedni czekają na wjazd, drudzy już wiedzą, że go nie dostaną. Wokół wyrosły tymczasowe konstrukcje — szopy, namioty, rusztowania, a także kilka podejrzanie trwałych "tymczasowych" karczm i warsztatów. Kręcą się tu także ludzie, których raczej nie chciałbyś spotkać po zmroku – zbyt dobrze uzbrojeni jak na bezdomnych, zbyt dobrze poinformowani jak na prostych handlarzy. Z tej odległości słychać zaledwie echo gwaru — pomieszanie pokrzykiwań strażników, przekleństw w kolejkach i dźwięku dzwonów portowych bijących gdzieś dalej w mieście. Całość sprawia wrażenie: „w środku jest bogactwo, a tu na zewnątrz jesteś ty – powodzenia”.

Opis na sesję - wewnątrz
	Już od bramy czuć ten specyficzny klimat — nie tyle zagrożenie, co wrażenie, że ktoś właśnie przelicza wartość twoich butów. Straż nie zadaje wielu pytań, jeśli masz dokumenty – ale jeśli nie masz… no cóż, to może chwilę potrwać. Ulice są czyste, brukowane, pełne ludzi — ale każdy gdzieś zmierza, zbyt zajęty, żeby rozmawiać. Gwar miasta jest inny niż w miejscach biedniejszych: zamiast krzyków i przekleństw, słychać negocjacje, reklamę usług, ciche przekleństwa pod nosem, gdy ktoś znowu przelicza cło. Zaraz za bramą, po lewej stronie, mały kiosk informacyjny – w teorii dla gości, w praktyce pełen floranckich urzędników, którzy z uśmiechem odsyłają ludzi do „odpowiedniego okienka w budynku C”. Dalej zaczyna się strefa handlowa: stragany z lokalnymi produktami, kawiarnie z wygórowanymi cenami i domy kupieckie z herbami wyrytymi w marmurze. Nad głowami przebiegają linie z flagami rodów kupieckich, a tu i ówdzie patrol najemników w zbrojach czystych jak klauzule w dobrze napisanym kontrakcie. Bursztynowy Port jest ładny. Jest zorganizowany. I ma jedną zasadę: wszystko ma swoją cenę. A jeśli czegoś nie wolno… to znaczy, że jeszcze nie zapłaciłeś.
-->