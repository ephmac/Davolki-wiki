---
{"dg-home":false,"dg-publish":true,"permalink":"/miasta/bunkier/","dgPassFrontmatter":true}
---

# NAZWA

![Bunkier.webp|800](/img/user/Vault/Grafiki/Lore/Bunkier.webp)

> **Ustrój:** Demokracja
> **Liczba mieszkańców:** 88888
> **Imiona:** rosyjskie
> **Przywódca:** [[Postacie/NPC/Viktor Dmitriev\|Viktor Dmitriev]]

---

HISTORIA
# Opis miasta

**Ustrój: Oświecony autorytaryzm.**

Wielki górnik wybierany jest w powszechnych wyborach na kadencję trwającą 10 lat, a następnie sam mianuje wszystkich swoich ministrów. W Bunkrze panuje gospodarka całkowicie kontrolowana przez władzę, a swobody obywateli mogą zostać ograniczone lub odebrane bezterminowo i bez podania przyczyny. Ten sam człowiek zwykle wygrywa wybory aż do swojej śmierci. Jedynym bezpiecznikiem systemu jest Rada Protektoratu, która zbiera się w wyjątkowych okolicznościach by ustalić, czy należy odebrać władzę Wielkiemu Górnikowi i rozpisać nowe wybory. Dzieje się to jednak niezwykle rzadko jako iż każdy Wielki Górnik ściśle współpracuje z Protektoratem. Niemniej rządy zwykle starają się poprawiać warunki życia w bunkrze i zapewniać obywatelom bezpieczeństwo. Nieliczne przypadki tyranii lub przesadnej korupcji Wielkiego Górnika zostawały jak dotąd tłumione przez Protektorat i wściekłych obywateli. Aktualny Wielki Górnik - Viktor Dmitriev cieszy się ogromnym szacunkiem i miłością mieszkańców Bunkra.

**Demografia**

Liczba mieszkańców: 100 000

W większości mieszkańcami są białoskórzy ludzie z niewielkimi domieszkami pozostałości innych dawnych kultur. W sumie stanowią 80% całej populacji.

Drugą w kolejności jest populacja Syntetyków o różnym lecz na ogół dość wysokim stopniu zaawansowania. Jest to 15% populacji.

Ostatnie 5% to Gruntoki, które chociaż można zaliczyć do jednej z kultur ludzkich, to są w praktyce (choć niesłusznie) traktowane jako osobny gatunek.

Oficjalna nazwa bunkra to EB0038 "Odrodzenie", jednak bardzo szybko przestano jej używać. W związku z całkowitym odcięciem od świata zewnętrznego inna nazwa niż po prostu "Bunkier" nigdy nie była potrzebna. Oczywiście próbowano ją nadać wielokrotnie, ale ostatecznie ludzie nie mieli ochoty się przestawiać. Ostatnia próba miała miejsce ponad 300 lat temu, jednak "Arka" była jedynie kolejnym niewypałem, jako iż większość mieszkańców ma bardzo mgliste pojęcie o istnieniu chrześcijaństwa.

Bunkier jest samowystarczalny i względnie bezpieczny.

# Protektorat

### **Protektorat** – Siła porządku i bezpieczeństwa

Protektorat pełni przede wszystkim funkcje policyjne i wojskowe, będąc głównym narzędziem egzekwowania prawa oraz utrzymania porządku w Bunkrze. Jego zadaniem jest zapewnienie bezpieczeństwa mieszkańcom, kontrola nad przestrzeganiem obowiązujących przepisów oraz nadzór nad wewnętrznym ładem społecznym.

### **Struktura stopni Protektoratu:**

1. **Kadet** – Nowo przyjęty członek Protektoratu, przechodzi szkolenie i wykonuje zadania pomocnicze.
    
2. **Wykonawca** – Odpowiada za utrzymanie porządku, patrolowanie oraz podstawowe operacje policyjne.
    
3. **Starszy wykonawca** – Zajmuje się bardziej zaawansowanymi zadaniami porządkowymi i wspiera innych członków Protektoratu.
    
4. **Sierżant** – Nadzoruje małe grupy operacyjne, odpowiada za egzekwowanie prawa i bezpieczeństwo publiczne.
    
5. **Starszy sierżant** – Dowodzi oddziałami, koordynuje operacje terenowe i policyjne.
    
6. **Kontroler** – Koordynuje patrole, prowadzi dochodzenia i nadzoruje mniejsze operacje mające na celu egzekwowanie prawa.
    
7. **Starszy kontroler** – Nadzoruje większe oddziały, kieruje kluczowymi operacjami policyjnymi i zapewnia porządek w strategicznych punktach.
    
8. **Komisarz** – Odpowiada za dowództwo sekcji Protektoratu, prowadzi większe operacje policyjne oraz nadzoruje ich skuteczność.
    
9. **Starszy komisarz** – Dowodzi kluczowymi operacjami Protektoratu, nadzoruje bezpieczeństwo i porządek w większej skali, zarządza zespołami operacyjnymi.
    
10. **Komendant** – Zajmuje się planowaniem operacyjnym Protektoratu, nadzoruje działania jednostek oraz koordynuje kluczowe misje związane z utrzymaniem porządku.
    
11. **Starszy komendant** – Zarządza całością działań operacyjnych Protektoratu, ma najwyższą władzę w zakresie polityki bezpieczeństwa i egzekwowania prawa.
    
12. **Protektor** – Główny zwierzchnik Protektoratu, odpowiada za wszystkie aspekty jego funkcjonowania, w tym strategiczne decyzje dotyczące porządku publicznego i operacji wojskowych.
    

### **Rola mediatorów:**

W strukturze Protektoratu funkcjonują także **mediatorzy**, wyspecjalizowani członkowie odpowiedzialni za rozwiązywanie konfliktów oraz prowadzenie przesłuchań. Wykorzystują oni różne metody, zarówno psychologiczne, jak i bardziej fizyczne, aby uzyskać informacje i zapewnić porządek. Mediacje mogą dotyczyć zarówno codziennych sporów, jak i bardziej poważnych naruszeń porządku publicznego.

### **Charakterystyka działania:**

Protektorat działa z bezwzględną lojalnością wobec społecznych zasad i przepisów. Jego funkcjonariusze odpowiadają za każdą sferę życia publicznego, od utrzymywania porządku na ulicach po egzekwowanie surowych przepisów w sprawach związanych z ładem społecznym. Praca w Protektoracie wymaga dyscypliny, skuteczności oraz umiejętności działania zgodnie z interesem publicznym, a hierarchia stopni służbowych jest kluczowa dla utrzymania sprawności operacyjnej.


# Notatki MG

Imiona i nazwy - ZSRR, Imiona gruntoków - krótkie imiona szwedzkie.

Wygląd - Połączenie krypty z Fallouta z ZSRR

NPC:

Viktor Dmitriev: Wielki Górnik

Opis na sesję

Bunkier, wasz dom od urodzenia, jest miejscem, gdzie każdy zakątek wypełnia wasze zmysły. Wasz wzrok przyzwyczajony jest do zimnych, stalowych ścian o matowej powierzchni, pokrytych plątaniną rur i przewodów. Światło w korytarzach pochodzi z migoczących, jarzeniowych lamp umieszczonych w metalowych sufitach. Ich blade, białe światło rzuca długie, ostre cienie, które tańczą na ścianach przy każdym waszym kroku.

Wasze uszy wychwytują nieustanne, ciche buczenie maszyn działających gdzieś głęboko w strukturach Bunkra, czasem przerywane przez daleki syk wentylacji lub metaliczne uderzenia, gdy ktoś zamyka ciężkie drzwi. Odgłos kroków odbija się echem, mieszając z monotonnym szumem generatorów, które zdają się nieprzerwanie pracować, przypominając o tym, że Bunkier żyje.

W powietrzu unosi się zapach metalu, oleju i kurzu. Jest coś charakterystycznego w tej woni – nieodłączny zapach technologii i produkcji, który towarzyszy wam na co dzień. W niektórych miejscach zapach zmienia się na cięższy, wilgotny, sugerując bliskość starych rur wodnych lub zatęchłych pomieszczeń magazynowych. Czasem, w bardziej zatłoczonych częściach Bunkra, do zapachu maszyn miesza się woń potu i przepracowanych ciał.

W większych halach produkcyjnych przestrzeń jest bardziej otwarta, ale dźwięki maszynerii są tu głośniejsze, metaliczny stukot i szum mechanicznych ramion pracujących nad niekończącą się produkcją. Powietrze jest tam cięższe, przesycone ciepłem maszyn, przypalenizną i olejem. Ogromne, złożone urządzenia, dominują przestrzeń, jakby były żywymi organizmami, pochłaniającymi energię z każdego zakątka.

Mieszkalne sektory wydają się bardziej duszne i ciasne. Przesycone zapachem ciał i starych, ciasnych korytarzy, które nigdy nie mają dostępu do świeżego powietrza. W pokojach zwykle rozbrzmiewa cichy szmer wentylatorów i odgłosy codziennych czynności sąsiadów – kroki, rozmowy, odgłos talerzy. Tutaj każdy element otoczenia jest funkcjonalny, surowy i pozbawiony zbędnych ozdób.

Domy, choć surowe i z pozoru nieprzystępne, są dobrze zorganizowane. Niebo, drzewa, świeże powietrze – to wszystko dla was jedynie mity. Świat Bunkra to świat stali, maszyn i kontrolowanej ciszy, gdzie wszystko ma swoje miejsce, a wasze zmysły nieustannie przypominają wam, że to nieodłączny element waszego istnienia.


Gruntoki stanowią mniej niż 5% mieszkańców [[Miasta/Bunkier\|Bunkra]]. Badania nad nimi wykazały, że są w zasadzie genetycznymi [[Rasy/Ludzie\|ludźmi]] z kilkoma anomaliami, najprawdopodobniej wynikającymi z wielopokoleniowej ewolucji w innych warunkach. Gruntoki są wyraźnie niższe. Najwyżsi z nich osiągają 170 cm, jednak przeciętnie jest to około 150 cm w przypadku mężczyzn oraz 145 cm w przypadku kobiet. Są niemal całkowicie pozbawieni pigmentu, co sprawia, że są bardzo bladzi. Ponadto gruntoki z [[Miasta/Bunkier\|Bunkra]] nie różnią się fizycznie od reszty [[Rasy/Ludzie\|ludzi]], w przeciwieństwie do swoich dzikich kuzynów. Zwykle starają się ubierać i jeść skromnie, a także dbać o swoje [[Religie/Wierzenia gruntoków\|religijne obrządki]]. Czczą życiodajne duchy ziemi oraz uważają wszelkie żyjące w niej robactwo za święte. Głodny gruntok jest w stanie zjeść dżdżownicę i odprawić rytuał dziękczynny, który sprowadza się do formy medytacji w pozycji leżącej, jednak nie zabije robaka bez powodu. W roku 1343 HE jedna ze ścian [[Miasta/Bunkier\|Bunkra]] została zniszczona od zewnątrz, a [[Miasta/Bunkier\|Bunkier]] został zaatakowany przez szalejące dzikie bestie. Wojna była krwawa. W powstałej dziurze odkryto ogromny tunel. Po około dwóch latach starć udało się w końcu odeprzeć najeźdźców. Chociaż wielu było przeciwnych, zasypano kilka kilometrów tunelu, aby odgrodzić się od ewentualnego szturmu. Wojsko [[Miasta/Bunkier\|Bunkra]] nigdy nie dotarło do miasta gruntoków. Zatrzymano około 2000 jeńców obu płci. Po długiej debacie, trwającej kolejne trzy lata, zdecydowano się na próbę oswojenia stworów. Część z nich była nad wyraz rozsądna, resztę trzeba było ostatecznie uśmiercić. Umyci, nakarmieni i odziani nie wydawali się już tak straszni. Proces ten trwał kilka pokoleń, jednak ostatecznie gruntoki stały się pełnoprawnymi obywatelami, choć niezbyt szanowanymi i zazwyczaj wykonującymi najgorsze prace. Bez problemu przyswoiły lokalne zwyczaje, choć zachowały nieco własnych, i większość mieszkańców nie obawia się, że mogłyby obrócić się przeciwko [[Miasta/Bunkier\|Bunkrowi]]. Oczywiście, są od tego wyjątki. W najgorszej sytuacji są mieszańce ludzi z gruntokami, jako że zwykle są odrzucane przez obie grupy.
![[Bunkier, plan.webp\|Bunkier, plan.webp]]