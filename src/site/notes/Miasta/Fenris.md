---
{"dg-home":false,"dg-publish":true,"permalink":"/miasta/fenris/","dgPassFrontmatter":true}
---

Miasto, podobno zniszczone

<!--
![Fenris.png|800](/img/user/Vault/Grafiki/Lore/Fenris.png)

> **Ustrój:** Stabilizująca się anarchia
> **Liczba mieszkańców:** 55 000
> **Przywódca:** [[Postacie/NPC/Quintus\|Quintus]]
> **Imiona:** Starożytny Rzym
> **Wygląd**: Antyczne ruiny zniszczone dodatkowo przez wandali

---

### Władza i zarządzanie

Fenris trzy lata temu było klejnotem wyspy. A przynajmniej tak się wówczas mówiło. Prawda jest taka, że miasto było czyste i uporządkowane, co już stawiało je w ścisłej czołówce pożądanych miejsc do życia. W wyniku pewnych politycznych porozumień Fenris było również stosunkowo bezpieczne od ataków z zewnątrz, dzięki czemu dobrze prosperujący mieszkańcy zaczęli skupiać się na mniej trywialnych potrzebach. Artyści, filozofowie, wizjonerzy. Oto prawdziwy towar eksportowy Fenris jeszcze do niedawna. Niestety jednak [[Rasy/Ludzie\|ludzka]] natura jest niezmienna i aby jedni mogli żyć dostatnio - inni muszą ponosić tego cenę. Tak więc w cieniu pięknych budynków opracowanych przez wykwalifikowanych architektów kryli się biedacy, którzy musieli je zbudować. Niektórzy twierdzą, że robotnicy i żebracy byli traktowani w Fenris jak robactwo. Inni zapewniają, że życie biednych było i tak lepsze od żywotów ich odpowiedników z innych miast. Rozstrzygnięcie jak to wyglądało naprawdę jest w zasadzie niemożliwe. Każdy z mieszkańców ma własną opinię i własną perspektywę. Faktem jest, że obraz [[Postacie/NPC/Lucius Sulla\|Luciusa Sulli]] zatytułowany "Dostatek nieposiadania" przedstawiający szczęśliwego bezdomnego podziwiającego ze swojego leża wspaniałą katedrę Aedes Potentia, wzbudził prawdziwe wzruszenie i dumę wśród wystarczająco wielu robotników, by ci zorganizowali się i w duchu pojednania rozpoczęli rzeź na niczego nie spodziewających się i całkowicie bezbronnych artystach, politykach, myślicielach… Od tego momentu miasto znacząco się zmieniło. Anarchia opanowała Fenris i zaczęła pożerać nie tylko słabych artystów ale wkrótce samych zbuntowanych robotników. Brutalna siła była jedyną walutą, a fale zniszczeń, mordów i gwałtów trwały przez blisko rok - nim w końcu pojawił się cień stabilizacji. Coraz większą część miasta podporządkował sobie jeden [[Rasy/Exoformidy\|exoformid]] [[Postacie/NPC/Quintus\|Quintus]], który stara się od tego czasu wprowadzać proste reguły życia w mieście. Owszem - nadal można niewolić słabszych. Owszem - porachunki można załatwiać między sobą za pomocą broni. Jednak zniewolonych należy nakarmić, a bójki mogą odbywać się tylko przy równej liczebności obu drużyn i w obecności świadków. Kroczek po kroczku miasto powoli znów staje się miejscem, gdzie przewidywana długość życia przestaje być liczona w godzinach. Nadal niektóre miejsca są pozbawione oświeconej władzy [[Postacie/NPC/Quintus\|Quintusa]], a jego rządy nadal przypominają krwawe wymuszanie woli silniejszych nad słabszymi. Jednak poprawa zauważalna jest gołym okiem. Chociaż wspaniała Aedes Potentia raczej nie zostanie nigdy odbudowana.

### Demografia

Fenris przed przewrotem liczyło ponad 140 000 mieszkańców, jednak wielu uciekło lub straciło życie. Fale rzezi, głodu i chorób zebrały swoje żniwo.

Najliczniejszą grupę stanowią oczywiście [[Rasy/Ludzie\|ludzie]], podobnie jak w niemal każdej osadzie. Z istotnych różnic, w mieście najprawdopodobniej nie ma w ogóle [[Rasy/Floranci\|florantów]], a obecność [[Rasy/Neozwierzęta\|neozwierząt]] jest ledwie zauważalna. Istotną grupę stanowią [[Rasy/Exoformidy\|exoformidy]], które chociaż nie są bardziej liczne niż w innych miejscach, to za sprawą [[Postacie/NPC/Quintus\|Quintusa]] są bardziej wyeksponowani i stanowią sporą część dowódców jego armii.

---

Miasto prowadzi w chwili obecnej bardzo ograniczony handel i brakuje niemal wszystkiego. Żywność jest bardzo droga. Głównym towarem eksportowym są zrabowane dzieła sztuki i pozostałości po dawnym Fenris. W wyniku przewrotu większość pozostałych przy życiu wykształconych obywateli stara się udawać ludzi od zawsze pochodzących z gminu. Dodatkowo Fenris ma znaczną nadreprezentację bandytów i zwykłych uciekinierów ukrywających się w dżungli.
-->

<!--
Przykłady imion:
	Mężczyźni - szlachta: Gaius Julius Varro, Marcus Tullius Severus, Lucius Cornelius Scaeva, Quintus Aemilius Drusus, Titus Flavius Maximus, Publius Licinius Crassus, Decimus Junius Silanus, Aulus Claudius Lupus, Servius Valerius Regulus, Sextus Fabius Merula
	
	Kobiety - szlachta: Julia Domitilla, Tullia Severina, Cornelia Scaevina, Aemilia Drusa, Flavia Maxima, Licinia Crassa, Junia Silana, Claudia Lupa, Valeria Regula, Fabia Merula
	
	Mężczyźni: Spurius, Numerius, Agrippa, Vibius, Marius, Naso, Festus, Cato, Gellius, Oppius
	
	Kobiety: Rufa, Marcia, Livia, Severa, Gaia, Prisca, Paulina, Tertia, Nona, Vibia

Opis na sesję - z zewnątrz
	Z oddali Fenris wygląda jak blizna na krajobrazie. Fragmenty murów, kiedyś proste i strzeliste, teraz są pokryte rusztowaniami, graffiti i czarnymi śladami po ogniu. Nad częścią miasta unosi się delikatny dym, jakby coś ciągle się tliło — być może ogniska, być może wspomnienia. W kilku miejscach stoją niedokończone wieże, których konstrukcje przypominają porzucone sny architektów. Jednak to nie ruiny najbardziej przyciągają uwagę, a wielka figura z blach i złomu przypominająca humanoidalnego wojownika, ustawiona na jednym z dachów jak pomnik albo ostrzeżenie. Wokół murów, przy głównym trakcie, gromadzą się handlarze, uciekinierzy, ludzie bez przynależności. Czekają, aż ktoś pozwoli im wejść – albo aż pojawi się okazja, by przemknąć.

Opis na sesję - wewnątrz
	Po przejściu przez bramy Fenris pierwsze, co czujesz, to zapach przypalonego metalu i starego wina. Miasto żyje – ale to życie jakby na krawędzi, nieustannie balansujące między triumfem a upadkiem. Ściany budynków pokryte są graffiti – niektóre to dawne cytaty filozofów, inne to obsceniczne obrazy z domieszką artystycznego kunsztu. W niszy dawnej biblioteki grupka dzieci rysuje węglem po marmurowej posadzce, śmiejąc się z powykręcanych postaci. Na jednym z placów malarz pracuje w ciszy nad monumentalnym portretem miejscowego watażki, przedstawionego jak cezara z orgii – za plecami ma strażnika z toporem. Ruiny katedry Aedes Potentia służą za miejsce walk i egzekucji, a jej złamana kopuła to ulubiony punkt obserwacyjny snajperów. Ludzie w mieście są szorstcy, nieufni – ale w ich oczach tli się coś dziwnego. Może to pamięć o lepszym świecie. A może tylko świadomość, że chaos jest bardziej uczciwy niż złudzenie porządku.
-->