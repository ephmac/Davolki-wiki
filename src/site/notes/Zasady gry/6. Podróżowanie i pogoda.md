---
{"dg-home":false,"dg-publish":true,"permalink":"/zasady-gry/6-podrozowanie-i-pogoda/","dgPassFrontmatter":true}
---

#### 6.1. Rodzaj terenu i tempo podróży [[Zasady gry - spis treści\|📑]]

**Podróżowanie i odpoczynek:** Drużyn może poruszać się 10 godzin w ciągu dnia w "bezpieczny sposób". Oznacza to 10 godzin obozowania w nocy oraz 4 godziny odpoczynku w ciągu dnia. Można wydłużyć liczbę godzin podróży, jednak będzie to oznaczać punkt zmęczenia który utrzymuje się 2 dni (dzień marszu i kolejny). W takim jednak przypadku liczba godzin podróży w ciągu dnia zwiększy się do 15. Tempo podróży podane dla każdego z rodzajów terenu dotyczy pieszej wędrówki podczas dobrej pogody.

**Dżungla:** Tempo 1 km/h poza traktem oraz 2 km/h na trakcie. Podróżowanie poza traktem w dżungli zwiększa niebezpieczeństwo o 2. 

**Góry:** Tempo 0,5 km/h poza szlakiem oraz 1 km/h na szlaku. Liczą się jedynie symbole "skaliste" na mapie. Pagórki nie mają znaczenia w kwestii podróżowania. Jednak w kwestiach spornych liczy się ocena MG jednak zwykle jeśli jest "cień szansy", że drużyna jest w górach - to jest. Niebezpieczeństwo płynące z gór jest bowiem spowodowane nie tylko stromizną ale na przykład większą liczbą jaskiń w których mogą mieszkać potencjalne głodne, niebezpieczne mutbestie. W górach Niebezpieczeństwo na górskim szlaku wzrasta o 1, a poza nim o 3. 

**Jeziora i morze:** Podróż jest niemożliwa bez statku, łodzi, itd. Niebezpieczeństwo podniesione o 3. 

#### 6.2. Pora roku i pora dnia [[Zasady gry - spis treści\|📑]]

 Dzień wyjścia z bunkra to 12 liścienia (maja) 3755. Jedyna różnica pomiędzy kalendarzem świata Neuroesperiozy i prawdziwym, to nazwy miesięcy. Dozwolone jest używanie "prawdziwych nazw", jednak nie ma sensu liczyć na to, że będą ich używać NPC ze świata gry

| Tradycyjna nazwa | Neuroesperioza |
| :--------------: | :------------: |
|     Styczeń      |     Lodyn      |
|       Luty       |    Mrózrośl    |
|      Marzec      |    Topniec     |
|     Kwiecień     |    Pącznik     |
|       Maj        |    Liścień     |
|     Czerwiec     |     Bójnik     |
|      Lipiec      |   Wilgocień    |
|     Sierpień     |    Goręcnik    |
|     Wrzesień     |   Suchorzec    |
|   Październik    |  Paździerzec   |
|     Listopad     |    Mgławiec    |
|     Grudzień     |    Esperium    |

Każda z pór roku wprowadza pewne modyfikacje do świata. Po pierwsze zmieniają się godziny zmierzchu i świtu, po drugie każda pora roku ma osobne tabelki pogody, która wpływają głównie (chociaż nie tylko) na zasady podróżowania.

![tabelka_por_roku.png|600](/img/user/Vault/Grafiki/Zasady%20gry/tabelka_por_roku.png)

W przypadku braku dodatkowego oświetlenia oraz innych czynników, kary za oświetlenie do np. testów ataku albo spostrzegawczości są uzależnione od pory dnia.
* *Przedświt:* Na otwartym terenie brak, zamkniętym kara za Półmrok, czyli -2 
* *Dzień:* Brak
* *Wieczór:* Na otwartym terenie brak, zamkniętym kara za Półmrok, czyli -2
* *Noc:* Na otwartym terenie kara za Półmrok, czyli -2, zamkniętym kara za Mrok, czyli -4

Zamknięty teren oznacza przebywanie w lesie lub dżungli, wewnątrz budynku lub jaskini, w tłumie ludzi, ciasnych uliczkach i tak dalej - do interpretacji MG. Otwarty teren analogicznie oznacza brak powyższych rzeczy. Warto zaznaczyć, że próba zastrzelenia człowieka o północy na otwartym terenie z pewnej odległości nie stanie się łatwiejsza jeśli strzelający zapali pochodnię. Stanie się tak jednak, jeśli pochodnię zapali potencjalna ofiara. Okazjonalnie, jeśli będzie to wynikać z fabuły może się zdarzyć, że powyższe modyfikatory zostaną zmienione ze względu na przykład na księżyc w nowiu albo pełni.

#### 6.3. Pogoda i niebezpieczeństwo [[Zasady gry - spis treści\|📑]]

**Pogoda:** Ustalana jest na cały dzień, w czasie świtu, gdy ma ona znaczenie. Na przykład w czasie podróży, przed bitwą lub gdy ma znaczenie fabularne. Ustalona jest na podstawie algorytmu opartego o rzut 6k20. Jeden gracz może wydać fuksa podczas rzutu na zmianę pogody, by dokonać przerzutu, jednak efekt przerzutu trzeba już zaakceptować. Przerzut będzie dokonany nawet wbrew woli reszty drużyny.

**Niebezpieczeństwo:** W zależności od rodzaju terenu i pogody, może wzrosnąć niebezpieczeństwo podróży. Wyrażone jest w stopniach od 0 do 5 i od niego zależeć będzie typ użytej tabelki podczas zdarzeń losowych. Oczywiście nie dotyczy to zdarzeń, które nie są losowane z tabelki, czyli na przykład zaplanowanych przez MG albo wynikających z podjętych wcześniej drużynowych i indywidualnych decyzji. Standardowo niebezpieczeństwo wynosi 0 i oznacza standardową tabelkę losowych efektów. Aby utrzymać ten poziom wystarczy jedynie podróżować bezpiecznymi traktami i zwracać uwagę na pogodę. Maksymalne niebezpieczeństwo zwykle oznacza przebywanie w gęstej dżungli poza traktem podczas najgorszych warunków pogodowych.

#### 6.4. Potrzeby podróżników [[Zasady gry - spis treści\|📑]]

Podróżnicy muszą dbać o swój dobrostan, by nie otrzymywać negatywnych efektów w czasie wędrówki, a być może także po niej. Podstawowymi potrzebami są żywność, woda i schronienie. Przy czym jakość schronienia może mieć znaczenie z perspektywy zarówno pogodowej, jak i ewentualnej napaści ze strony drapieżników lub bandytów. Warunki pogodowe mogą potrzeby pogłębić lub dodać nowe. Poszczególne rasy mogą się nieznacznie różnić pod względem dziennych potrzeb, a ich niewypełnianie będzie skutkować wchodzenie w odpowiednie mechaniki dotyczące zagrożeń, czyli głodu, pragnienia, braku snu i tak dalej.

|     Rasa     |         Żywność         |         Woda          |                          Sen                           |
| :----------: | :---------------------: | :-------------------: | :----------------------------------------------------: |
|  Biodroidy   | 1 litr mocnego alkoholu |           -           |              3 h półświadomego odpoczynku              |
| Esperoduchy  |            -            |           -           |                          6 h                           |
|  Exoformidy  |         ½ racji         |        3 litry        |                          6 h                           |
|   Gruntoki   |         1 racja         |        2 litry        |                          6 h                           |
|    Ludzie    |         1 racja         |        2 litry        |                          6 h                           |
|  Nekroformy  |         ½ racji         |        ½ litra        |               4 h półświadomego letargu                |
| Neozwierzęta |  *zależnie od rozmiaru  | *zależnie od rozmiaru |                           6h                           |
|  Plazmatycy  |         1 racja         |        2 litry        |                          6 h                           |
|  Syntetyki   |            -            |           -           | 3 h ekspozycji na intensywne światło w pozycji leżącej |
|  Zespoleni   |        1½ racji         |        3 litry        |                          6 h                           |

<!--
Floranci: Żywność: ¼ racji, w warunkach bez światła - 1 racja, Woda: 3 litry, Sen: -
Ludzie z cieniem: Żywność: 1 racja, Woda: 2 litry, Sen: 6 h
Ludzie z kontynentu: Żywność: 1 racja, Woda: 2 litry, Sen: 6 h
Mimetycy: Żywność: 1 racja, 2 racje podczas regeneracji mocy, Woda: 2 litry, Sen: 6 h
-->

Zapotrzebowanie neozwierząt na żywność i wodę według rozmiaru:
 * (-4): brak zapotrzebowania, wystarczą okruszki i odrobina wody o ile ktokolwiek z podróżnych się nimi podzieli. Jeśli wszyscy głodują, neozwierzę też.
 * (-3 do -1): 0,5 racji, 1 litr wody.
 * (0 do 1): 1 racja, 2 litry wody.
 * (2 do 3): 2 racje, 4 litry wody.
 * (4 do 5): 4 racje, 8 litrów wody.
 * (6 do 7): 8 racji, 12 litrów wody.
 * (8+): 15 racji, 20 litrów wody.

|     Rasa     | -10° i mniej |  -9° - 0°  | 1° - 15° | 16° - 24° | 25° i więcej |
| :----------: | :----------: | :--------: | :------: | --------- | ------------ |
|  Biodroidy   |     🧥🛖     |            |          |           |              |
| Esperoduchy  |     🧥*      |            |          |           |              |
|  Exoformidy  |     🧥🛖     |            |          |           | 👒💧💧       |
|   Gruntoki   |  🍖🧥🧥🛖🛖  |   🍖🧥🛖   |    🛖    |           |              |
|    Ludzie    |  🍖🧥🧥🛖🛖  |   🍖🧥🛖   |    🛖    |           | 👒💧         |
|  Nekroformy  |     🧥🛖     |     🛖     |    🛖    |           | 👒           |
| Neozwierzęta |   🍖*🛖🛖    |   🍖*🛖    |          |           | 💧           |
|  Plazmatycy  | 💀🍖🧥🧥🛖🛖 | 🍖🧥🧥🛖🛖 |    🛖    |           | 👒💧         |
|  Syntetyki   |     🧥🛖     |     🛖     |          |           |              |
|  Zespoleni   |  🍖🧥🧥🛖🛖  |   🍖🧥🛖   |    🛖    |           |              |

<!--
Floranci: 25+ nie muszą jeść, 0 🍖🧥🛖, -10 🍖🧥🧥🛖🛖
Ludzie z kontynentu: jak ludzie
Mimetycy: jak ludzie ale w czasie regeneracji podwójna ilość jedzenia
Ludzie z cieniem: jak ludzie
-->

🧥 ciepłe ubranie, 2 symbole oznaczają krytyczną potrzebę
👒 ubranie chroniące przed wysokimi temperaturami
🍖 podwójne zapotrzebowanie na żywność oraz przynajmniej jeden posiłek musi być ciepły
💧 podwójne zapotrzebowanie na wodę, dwa symbole - potrójne
🛖 potrzeba solidnego obozu w czasie snu, 2 symbole oznaczają potrzebę czegoś solidniejszego niż namiot
💀 krytyczne nieprzystosowanie do tych warunków, niezbędna jest krytyczna ochrona

* Esperoduchy nie potrzebują ciepłych ubrań. Jednak same ubrania muszą być wystarczająco odporne by wytrzymać pogodę.
* Neozwierzęta nie potrzebują ciepłego posiłku, jednak nadal przy niskich temperaturach zwiększa się ich zapotrzebowanie na ilość jedzenia. Dodatkowo niektóre z ich potrzeb mogą się nie pokrywać z tabelą ze względu na ich gatunek.

**Kary za niewypełnienie potrzeb** (opisane mechaniki w rozdziale 8). Kary są stosowane zgodnie z potrzebą danej rasy. Na przykład biodroidy nie wejdą w mechanikę gorąco podczas podróży, chyba że zajdą szczególne okoliczności. Na potrzeby podróży traktuje się zagrożenia jakby już minęło 24 godziny z ich opisu. Czyli, na przykład brak wody w danym dniu już powoduje konieczność rzucania na wigor, a nie dopiero następnego dnia.
* Żywność - postać wchodzi w mechanikę głodu
* Woda - postać wchodzi w mechanikę pragnienia
* Sen - postać wchodzi w mechanikę braku snu
* Ubrania chroniące przed wysokimi temperaturami - postać wchodzi w mechanikę gorąco
* Dodatkowa woda przy wysokiej temperaturze - postać wchodzi w mechanikę gorąco
* Brak dodatkowego jedzenia przy niskiej temperaturze (lub brak ciepłego posiłku) - postać wchodzi w mechanikę zimno
* Brak ciepłych ubrań - postać wchodzi w mechanikę zimno
* Brak solidnego obozu w czasie snu - postać wchodzi w mechanikę zimno