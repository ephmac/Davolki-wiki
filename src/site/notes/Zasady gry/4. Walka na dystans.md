---
{"dg-home":false,"dg-publish":true,"permalink":"/zasady-gry/4-walka-na-dystans/","dgPassFrontmatter":true}
---

#### 4.1. Atak na dystans [[Zasady gry - spis treści\|📑]]

**Strzelanie:** Testuje się umiejętność strzelanie z podstawowym poziomem trudności równym 4.

**Rzucanie:** Testuje się umiejętność wysportowanie z podstawowym poziomem trudności równym 4.

**Zasięg:** Każda broń dystansowa posiada współczynnik zasięgu, zapisany następująco: 5/10/20, co odpowiada za zasięg krótki/średni/daleki. Zasięg krótki nie powoduje kary do rzutu, średni oznacza karę -2, daleki -4.

**Zasięg ekstremalny:** Zasięg ekstremalny równy jest 4x dalekiemu zasięgowi broni. Dotyczy to jedynie strzelania, nie można tak daleko rzucać. Aby w ogóle było możliwe strzelać na taki dystans, trzeba wykonać manewr celowania. Jednak wówczas manewr ten nie redukuje żadnych kar, a wyłącznie umożliwia oddanie strzału. Kara do testu za zasięg ekstremalny to -8, jednak można ją zredukować odpowiednim celownikiem w broni.

**Szybkostrzelność:** Szybkostrzelność określa, ile strzałów (kości strzelania) dana broń pozwala oddać podczas jednej akcji. Na przykład pistolet o szybkostrzelności 1 pozwala wystrzelić raz w każdej akcji - a karabin maszynowy o szybkostrzelności 3 oddać w tym czasie aż trzy strzały (przy dodatkowym zużyciu pocisków). Cele i liczbę strzałów należy określić podczas deklarowania akcji, jednak już po rzucie można określić która kość strzelania zostaje przyporządkowana do którego celu. Figury dodają do puli kostek strzelania kość figury, której wynik może zastąpić rezultat z jednej kości strzelania. O ile opis broni nie mówi inaczej, strzelec może oddać mniej strzałów, niż wynosi maksymalna szybkostrzelność broni.

**Zużycie pocisków:** Szybkostrzelność powyżej 1 to wartość abstrakcyjna, a każdy strzał oznacza pewną liczbę pocisków, według poniższej tabeli

| Szybkostrzelność | Wystrzelone pociski |
| :--------------: | :-----------------: |
|        1         |          1          |
|        2         |          5          |
|        3         |         10          |
|        4         |         20          |
|        5         |         40          |
|        6         |         50          |

**Odrzut:** Wystrzelenie z danej broni więcej niż jednej kuli na akcję, oznacza karę -2 od wszystkich kostek strzelania z powodu odrzutu.

**Przeładowanie:** Część broni (na przykład większość łuków) przeładowuje się akcją darmową. Jednak inne mogą wymagać zużycia akcji lub kilku. Należy zwrócić uwagę na wartość *ładowanie* w opisie broni. 0 oznacza akcję darmową.

**Strzelanie do walczących wręcz:** Strzelanie do wrogów zwartych z sojusznikami jest niebezpieczne. Ma tu zastosowanie zasada niewinnych przechodniów.

**Strzelanie w walce wręcz:** Strzelanie do wroga z którym jest się w zwarciu jest możliwe tylko bronią, którą trzyma się w jednej ręce (generalnie – pistoletem). Czyli w walce wręcz nie da się używać na przykład karabinów albo łuków. Dodatkowo poziom trudności takiego trafienia nie wynosi 4, a tyle ile wynosi obrona przeciwnika, tak jak podczas walki wręcz. Jeśli strzelec jest w zwarciu z wrogiem i strzela do innego przeciwnika (z którym nie jest w zwarciu) - staje się natychmiast odsłonięty.

**Niewinni przechodnie:** Czasem, gdy nie uda się test strzelania albo wysportowania (rzucania), trzeba sprawdzić, czy zabłąkany pocisk nie trafił kogoś przypadkowo znajdującego się na linii strzału. To MG wybiera kiedy ta zasada powinna mieć zastosowanie, jako że nie zawsze jest to  narracyjnie uzasadnione. Każda kostka umiejętności, na której wypadło 1, oznacza trafienie losowej osoby w pobliżu albo na drodze do pierwotnego celu. Niewinnego przechodnia może trafić tylko strzał, który chybił celu, a także nie może to być wynik 1 na kości figury.
* W przypadku strzałów z broni o szybkostrzelności większej niż 1 lub strzelb liczą się nie tylko wyniki 1 ale również 2 na kościach trafienia.

**Atak obszarowy:** Atak, który działa na dużym obszarze – jak wybuch granatu, ognista kula czy smocze zionięcie – nazywa się obszarowym. Do określenia obszaru rażenia używa się wzorników: małego, średniego, dużego, strumienia i zionięcia.
* Część ataków obszarowych wykonuje się testem strzelania inne wysportowania (zionięcie, rzucanie). Przebicie w teście zapewnia dodatkowe obrażenia. W przypadku porażki ataku strumieniowego lub zionięcia - atak fabularnie mógł się odbyć lub nie - w zależności od tego co ma większy sens ale nie ma to konsekwencji mechanicznych. W przypadku wzorników małego, średniego i dużego - porażka oznacza zastosowanie mechaniki odchylenia.
* Przed wieloma atakami obszarowymi można odskoczyć (test zręczności -2). W przypadku udanego odskoku przesuwa się token w miejsce bezpośrednio sąsiadujące z obszarem ataku - zgodnie z intuicją MG.
* Jeśli postać w zasięgu ataku jest osłonięta obiektem i MG uzna, że w tym miejscu to zasadne - może zastosować premie wynikające z osłon i przeszkód.

**Odchylenie:** Jeżeli atak obszarowy z pomocą wzornika wybuchu chybił, zostaje zniesiony o 1k6”, kiedy jest wynikiem rzutu (na przykład granatem) albo o 2k6” gdy wystrzelono go z jakiejś wyrzutni. Jeśli Zasięg ataku był Średni, wartość mnoży się x2, gdy był Daleki – x3 i x4 przy Zasięgu Ekstremalnym. Aby ustalić kierunek Odchylenia, rzuć k12 i odczytaj wynik jak cyferblat zegarka. Atak nie może zboczyć z kursu dalej niż połowę dystansu dzielącego napastnika od pierwotnego celu (a więc odchylony granat nigdy nie spadnie rzucającemu za plecami).

**Broń improwizowana:** Postać walcząca bronią improwizowaną jest uzbrojona, ale odejmuje -2 od rzutów na atak. Obrażenia, zasięg i minimalna siła zależą od przedmiotu, którym, postać wywija:
* Lekki: Cynowy kubek, kamień wielkości pięści, pistolet (jako pałka). Zasięg 3/6/12, obrażenia Si+k4, Min. Si k4
* Średni: Kula do kręgli, karabin automatyczny (jako pałka), drewniane krzesło. Zasięg 2/4/8, Obrażenia Si+k6, Min. Si k6
* Ciężki: Kamień wielkości głowy, metalowe krzesło, zasobnik pełen karabinów. Zasięg 1/2/4, Obrażenia Si+k8, Min. Si k8 
MG może zmniejszyć obrażenia o poziom albo dwa, jeżeli przedmiot jest bardziej miękki, niż podane przykłady.

#### 4.2. Modyfikatory [[Zasady gry - spis treści\|📑]]

**Bezwzględna przewaga:** Czasem atakującemu uda się całkowicie zaskoczyć wroga i zyskać nad nim bezwzględną przewagę (decyzja MG). Można to osiągnąć między innymi dzięki umiejętności skradanie. Bezwzględna przewaga zapewnia +4 do rzutów za atak i obrażenia podczas pierwszej akcji przeciw zaskoczonemu wrogowi.

**Niestabilne podłoże:** Postać, która próbuje strzelać albo rzucać do celu z grzbietu galopującego konia, pędzącego samochodu albo znajduje się na innym niestabilnym podłożu, odejmuje od rzutu za atak -2.

**Osłony:** Osoby skryte za osłoną trudniej trafić kary do trafienia należy odczytać z poniższej tabeli:

| **Kara** |                        **Osłona**                         |
| :------: | :-------------------------------------------------------: |
|    -2    |          Lekka Osłona - zasłonięta jest ¼ celu.           |
|    -4    | Średnia Osłona - zasłonięta ½ celu albo leży on na ziemi. |
|    -6    |             Pełna Osłona - zasłonięte ¾ celu.             |
|    -8    |           Zupełna Osłona - cel ledwie widoczny            |

**Przeszkody:** Bywają ataki tak potężne, że mogą dosięgnąć kogoś ukrytego za osłoną. Jeżeli nieudany atak trafiłby, gdyby nie kara za Osłonę, a MG uważa, że ten cios jest ją w stanie przebić, bariera, za którą cel się krył, działa jak pancerz. Jeżeli osłonę zapewnia osoba lub istota, od obrażeń odejmuje się jej wytrzymałość. Przedmioty chronią zgodnie z poniższą tabelą:

| **Premia** |                             **Przeszkoda**                             |
| :--------: | :--------------------------------------------------------------------: |
|     +2     | Grube szkło, twarda skóra, ściana z gipsu, drewniana tarcza, aluminium |
|     +4     |                    Blacha, stalowe drzwi samochodu                     |
|     +6     |                    Dębowe drzwi, ściana z pustaków                     |
|     +8     |                             Ceglana ściana                             |
|    +10     |                Kamienny mur, szyba kuloodporna, drzewo                 |

**Na ziemi:** Do osoby leżącej na ziemi strzela się z karą -4, o ile odległość wynosi 3" lub więcej (nie kumuluje się z Osłoną), a ataki obszarowe zadają jej o 4 punkty obrażeń mniej. Jeżeli leżący na ziemi zostanie zaatakowany wręcz, jego obrona spada o -2 i odejmuje on -2 od testów Walki. Powstanie kosztuje 2" tempa.

**Lewa ręka:** Korzystanie z broni (nie tarczy) w lewej ręce oznacza karę do trafienia -2. Ponadto broń w lewej ręce nie zapewnia premii do obrony. Przewaga oburęczność znosi te kary.

**Rozmiar i skala:** Postaci i rozmaite istoty mają rozmiar liczony od -4 dla stworzeń bardzo małych do 20 w wypadku prawdziwych Behemotów. Dokładny rozmiar danej istoty uwzględniony jest w tabeli rozmiaru. Tabela wylicza też różne Skale, od Maleńkiego do Gigantycznego, oraz związany z nią modyfikator skali. Gdy istoty o różnych skalach walczą ze sobą, mniejsza z nich dodaje różnice między skalami do rzutów za atak. Większa istota odejmuje natomiast różnice od rzutów za atak.

| **Modyfikator skali** |              **Skala i przykłady**              |
| :-------------------: | :---------------------------------------------: |
|          -6           | Malutki: Szczelina zbroi, piłka tenisowa, mysz  |
|          -4           | Mały: Ludzka głowa i dłoń, piłka futbolowa, kot |
|          -2           |           Nieduży: Ręka lub noga, ryś           |
|           0           |    Przeciętny: Człowiek, motocykl, byk, koń     |
|           2           |      Duży: Hipopotam, większość samochodów      |
|           4           |             Wielki: Smok, wieloryb              |
|           6           |       Gigantyczny: Budynek, kaiju, statek       |

**Oświetlenie:** Odejmuje się kary wymienione w tabeli od wszystkich rzutów, na które oświetlenie może mieć wpływ – testów ataku, spostrzegawczości, używania mocy i tak dalej. Oświetlenie celu podczas ataku w mroku może zmniejszyć lub zanegować karę. Jednak trzymanie pochodni i próba zaatakowania przeciwnika kryjącego się w mroku to raczej ułatwienie dla wroga niż atakującego.
* Półmrok (-2): Zmrok, niezbyt gęsta mgła, noc w czasie pełni.
* Mrok (-4): Noc gwiaździsta, ale bezksiężycowa, oświetlenie awaryjne w biurowcu, kilka kopcących pochodni w dużym pomieszczeniu i tak dalej. Widać nie dalej niż na 10".
* Ciemność (-6): Całkowita i kompletna ciemność (albo cel jest niewidzialny). Może wykluczać użycie mocy wymagających wzroku.

#### 4.3. Manewry [[Zasady gry - spis treści\|📑]]

**Strzał mierzony:** Jest to próba ataku wymierzona w określoną część ciała przeciwnika lub przedmiot który ma przy sobie. Powody mogą być różne, na przykład mniej opancerzony fragment ciała. Modyfikatory takiego ataku zależą od skali celu (a nie całej istoty, w której część ciała się mierzy). Niektóre z lokacji trafienia mają też swoje dodatkowe efekty:
* *Dłoń (−4) lub ręka (-2):* Szansa na manewr rozbrojenia wroga.
* *Głowa i inne wrażliwe miejsca (−4):* Trafienie w głowę albo szczególnie wrażliwe miejsce pozwala dodać +4 do obrażeń. Kara do trafienia może być wyższa jeśli miejsce wrażliwe jest szczególnie chronione (interpretacja MG).
* *Przedmiot (?):* Modyfikator zależy od tabeli skali. Na przykład wymierzenie w pistolet powoduje karę -4, a atakowanie czyjegoś metrowego miecza to tylko kara -2.
* *Noga (−2):* Spowodowanie rany takim atakiem wymusza na celu test Wigoru (z uwzględnieniem konsekwencji tejże rany). Porażka oznacza obniżenie tempa o połowę, w tym wyniku na kości biegania do czasu wyleczenia tej rany (obie wartości zaokrągla się w górę). Spowodowanie większej liczby ran nie oznacza większej liczby testów, a jedynie uwzględnienie kar wynikających z większej liczby ran.
* *Odkryte miejsce (?):* Taki atak mierzy w szczelinę pancerza, którym okryty jest cel, kara zależy zatem od skali odsłoniętego obszaru. Na przykład szczelina w przyłbicy hełmu jest maleńka (-6), a miękkie ciało pod łuską, którą zgubił wielki smok, może być Małe (-4).

**Rozbrojenie:** By sprawić, że przeciwnik upuści broń (albo inny przedmiot) należy skorzystać z jednej z dwóch mechanik:
* *Niszczenie obiektów:* Jeżeli cios trafi w broń, osoba atakująca normalnie rzuca za obrażenia przedmiotu (pamiętając, że nie przerzuca asów i nie zadaje dodatkowych obrażeń. Obrońca testuje natomiast siłę i musi wyrzucić więcej, niż wyniosły obrażenia, by nie upuścić obiektu - bez względu na to czy został on uszkodzony, czy nie.
* *Strzał mierzony w dłoń lub rękę:* Atak musi spowodować szok albo ranę. Obrońca testuje wówczas Siłę -2, jeżeli dostał w rękę, albo -4, gdy trafiono go w dłoń, uwzględniając ewentualne kary za rany, również właśnie otrzymane. Porażka oznacza, że upuszcza trzymany przedmiot.

**Celowanie:** Postać, która przez całą turę celuje z broni dystansowej do konkretnego celu i nie wykonuje żadnych innych akcji, może w swojej następnej turze zignorować do 4 punktów kary za zasięg, osłonę, strzał mierzony, skalę i prędkość albo dodać +2 do wyniku rzutu, jeżeli nie było żadnych kar. Strzał musi oddać podczas swojej pierwszej akcji w następnej turze albo premia przepadnie. By celować, strzelec musi być stabilny – czyli nie może iść, biec, jechać konno ani w żaden sposób samodzielnie się przemieszczać. Da się jednak celować z jadącego pojazdu, o ile przemieszcza się prosto po gładkiej powierzchni (decyzja MG).

**Ogień zaporowy:** Koszt amunicji to trzykrotność amunicji zwykłego ataku według zużycia wynikającego z szybkostrzelności tego ataku. Manewr można wykonać tylko bronią która pozwoli na użycie tej amunicji bez utraty akcji na przeładowanie. Czyli magazynek musi pokryć koszt tej amunicji lub ładowanie broni musi wynosić 0.
* Strzelec nie może wykonać żadnej akcji poza darmowymi, a następnie wykonać test strzelania. W przypadku porażki jego tura kończy się w tym miejscu, a amunicja i tak zostaje zużyta. W przypadku sukcesu, stawia średni wzornik wybuchu w zasięgu ataku. W przypadku przebicia, może to być duży wzornik. Wzornik zostaje do czasu kolejnej tury strzelca.
* Każdy kto wejdzie w zasięg wzornika (również sojusznik) zostaje zmylony. Ponadto pierwsi wchodzący w ilości wynikającej z szybkostrzelności strzelca +1, zostają przez niego zaatakowani z bezwzględną przewagą (jeden atak).
* Aby przerwać ogień zaporowy, nie wystarczy zaatakować strzelca. Ani zadanie rany, ani szoku nie przerywa strzałów. Jednak przewrócenie go, pochwycenie, unieruchomienie lub porażenie - już zadziała.

**Niszczenie obiektów:** Czasem postać chce coś rozwalić: złamać broń, wyłamać zamek albo całe drzwi. Używa się wówczas obrony postaci (z uwzględnieniem modyfikacji skali tego przedmiotu), która taki przedmiot trzyma, albo 2, jeśli jest nieruchomy. Jeżeli zadane obrażenia są większe lub równe twardości, rzecz zostaje zniszczona, wygięta, rozbita i tak dalej – dokładny efekt określa MG. Gdy ma się dość czasu i determinacji, można zepsuć właściwie wszystko, więc tych zasad używa się tylko gdy liczy się czas (na przykład podczas walki).
* Należy zadeklarować, chęć niszczenia danego przedmiotu, nie dzieje się to samo z siebie.
* Podczas rzutów na obrażenia podczas niszczenia obiektów nie występują asy ani dodatkowe obrażenia. Obiekty nie mają też wrażliwych miejsc.
* Niektóre rodzaje ataków nie mogą naruszyć określonych przedmiotów. Nie da się ani przeciąć liny pałką, ani wyważyć drzwi strzałem z pistoletu. Określając, czy dany atak może zaszkodzić jakiemuś przedmiotowi, kieruj się zdrowym rozsądkiem.

| **Twardość** |             **Obiekt**             |
| :----------: | :--------------------------------: |
|      8       |           Drzwi, cienkie           |
|      10      |            Drzwi, grube            |
|      8       |               Zamek                |
|      9       | Broń palna (pistolet albo karabin) |
|      12      |              Kajdanki              |
|      10      |             Nóż, miecz             |
|      4       |                Lina                |
