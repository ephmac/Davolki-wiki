---
{"dg-home":false,"dg-publish":true,"permalink":"/zasady-gry/2-obrazenia-zmeczenie-stany-i-leczenie/","dgPassFrontmatter":true}
---

#### 2.1. Zadawanie obrażeń [[Zasady gry - spis treści\|📑]]

Rzuty na obrażenia wykonuje się zgodnie ze wskazaniem danej broni. Co do zasady obrażenia od broni do walki w zwarciu w odróżnieniu od dystansowej lub mocy - są uzależnione od siły dzierżącej jej postaci. Jednak nie jest to sztywna zasada i liczy się to co wskazuje karta danego przedmiotu. W przypadku zadawania obrażeń samymi pięściami liczy się jedynie kość siły pięściarza - chociaż można to modyfikować różnymi przewagami i innymi efektami. Podczas rzutów - może wypaść As, dlatego każda broń może okazać się dość śmiercionośna.

**Obrażenia dodatkowe:** Uzyskanie przebicia podczas ataku, oznacza zadanie dodatkowych obrażeń. W takiej sytuacji podczas rzutu na obrażenia używa się dodatkowej kości 1k6, na której również może wypaść As. Bez względu na liczbę przebić, przysługuje tylko jedna kość dodatkowych obrażeń. Efekt ten stosuje się do każdego rodzaju obrażeń, w tym obszarowych i magicznych.

#### 2.2. Efekty obrażeń [[Zasady gry - spis treści\|📑]]

Po ustaleniu wysokości obrażeń należy je porównać z wytrzymałością celu. Jeśli obrażenia są mniejsze niż wytrzymałość - nie odnoszą one żadnego efektu. Jeśli obrażenia są większe to zwracamy uwagę na liczbę przebić. Efekty obrażeń obrazuje poniższa tabelka.

| **Obrażenia** | **Cel był w szoku** | **Cel nie był w szoku** |
| :-----------: | :-----------------: | :---------------------: |
|    sukces     |        szok         | 1 rana i wciąż w szoku  |
|  1 przebicie  |    1 rana i szok    | 1 rana i wciąż w szoku  |
|  2 przebicia  |    2 rany i szok    | 2 rany i wciąż w szoku  |
|  3 przebicia  |    3 rany i szok    | 3 rany i wciąż w szoku  |

Nie można zadać więcej niż 3 rany  w jednym ataku, zgodnie z opcjonalną zasadą "limit ran", którą stosujemy w naszej kampanii.

#### 2.3. Przebicie pancerza [[Zasady gry - spis treści\|📑]]

Wytrzymałość postaci składa się z dwóch komponentów - wytrzymałości wynikającej z Wigoru i modyfikatorów oraz pancerza. Jeśli postać ma 6 wytrzymałości w tym 1 punkt pochodzący z pancerza, zapisuje się to tak: 6(1). Oczywiście postać może mieć różne wartości pancerza na różnych lokacjach trafienia, jednak w przypadku zwykłego ataku bez próby wycelowania w inną lokację trafienia - liczy się pancerz na klatce piersiowej.

Niektóre bronie posiadają statystykę PP, czyli przebicie pancerza. Oznacza to, że podczas zadawania obrażeń mogą zignorować część pancerza celu. Czyli atak z PP = 2 zignoruje ten punkt pancerza z przykładu powyżej - jednak ponieważ cel ma tylko jeden punkt pancerza - drugi punkt przebicia nie daje już żadnego efektu. 

#### 2.4. Wyparowanie [[Zasady gry - spis treści\|📑]]

Po rzucie za obrażenia, ale przed otrzymaniem ran, postać może wydać fuksa, by wykonać rzut na wyparowanie. To test wigoru, w którym każdy sukces i przebicie zmniejszają liczbę ran otrzymanych w tym ataku o jedną. Jeżeli cel wyparuje wszystkie rany z danego ataku, usuwa też szok (nawet jeżeli był w nim wcześniej). Od testu nie odlicza się kary za rany, które właśnie wyparowuje – jeszcze ich nie dostał. Test wyparowania można przerzucać używając kolejnego fuksa. Można też użyć fuksa by natychmiast wyjść z szoku bez żadnych rzutów.

**W samej przepasce:** Jest to zasada opcjonalna, jednak stosujemy ją w naszej kampanii. Postać, która nie nosi żadnego pancerza poza tarczą, otrzymuje bonus +2 do wyparowania. Co do zasady tę opcję powinny mieć tylko figury, jednak foundry tego nie rozróżnia w tym miejscu, więc dla uproszczenia - na blotkach też to działa.

#### 2.5. Szok, rany, eliminacja [[Zasady gry - spis treści\|📑]]

W zwykłych sytuacjach obrażenia powodują trzy rezultaty:

**Szok:** Postać w szoku jest oszołomiona i może wykonywać wyłącznie akcje darmowe, na przykład przemieszczać się (a nawet biegać). Na początku swojej tury bohater w szoku musi spróbować dojść do siebie, wykonując test Ducha. To akcja darmowa. Sukces oznacza otrząśnięcie się i możliwość normalnego działania.

**Rany:** Jedna rana wystarczy, by wyeliminować blotkę (chyba, że ma efekty, które to modyfikują). Figury mogą otrzymać trzy Rany i przeżyć (również istnieje możliwość modyfikowania tej liczby różnymi efektami). Kolejna rana to eliminacja. Każda rana powoduje kary.

**Kary za Rany:** -1 do Tempa (minimum 1”) oraz wszystkich testów cech, aż do maksymalnej kary -3. Nawet jeśli dana postać ma możliwość przetrwać więcej niż 3 rany - czwarta i kolejne - nie powoduje kary.

**Eliminacja:** W przypadku blotek - eliminacja to koniec walki. Wypadają z kolejki inicjatywy i ich ewentualny stan określa się po walce. W przypadku figur sprawa jest bardziej skomplikowana. Postać Wyeliminowana nie może wykonywać akcji, ale wciąż otrzymuje kartę akcji na wypadek, gdyby jakoś się ocknęła albo musiała rzucać za dodatkowe efekty, na przykład konanie. Ignoruje się wówczas przewagi i zawady wpływające na dociąganie kart. Postać Wyeliminowana na skutek obrażeń lub innej traumy musi natychmiast przetestować Wigor:
* Katastrofa: postać umiera.
* Porażka: rzut w tabeli urazów. Uraz jest trwały, a postać kona.
* Sukces: rzut w tabeli urazów. Efekt zniknie po wyleczeniu wszystkich Ran.
* Przebicie: brak urazu (zmodyfikowana zasada)

**Wyeliminowane blotki po walce:** To trochę zmodyfikowane zasady. Test wigoru:
* Porażka: śmierć.
* Sukces - rzut w tabeli urazów i kolejny test wigoru. Sukces - efekt na tydzień, porażka - efekt jest trwały.
* Przebicie - brak urazu.
Bez względu na efekt rzutu - należy określić czy postać jest po walce przytomna czy nie - i jest to po prostu decyzja MG. Jeśli nie, to należy raz na jakiś czas (decyzja MG ale przynajmniej raz dziennie) przetestować wigor. W przypadku sukcesu postać odzyskuje przytomność i może działać normalnie. Katastrofa w tym teście może i zapewne będzie miała poważna konsekwencje - ze śmiercią włącznie.

**Wyeliminowane figury po walce:** należy określić, czy postać jest przytomna czy nie (decyzja MG). Jeśli nie, to należy raz na jakiś czas (decyzja MG ale przynajmniej raz dziennie) przetestować wigor. W przypadku sukcesu postać odzyskuje przytomność i może działać normalnie. Katastrofa w tym teście może i zapewne będzie miała poważna konsekwencje jednak w odróżnieniu do blotek - nie będzie to śmierć.

**Konanie:** Ranny bohater powoli umiera i musi na początku każdej tury testować wigor. Porażka oznacza, że opuszcza ten padół łez. Sukces przedłuża życie postaci do następnej tury, kiedy musi rzucić ponownie (poza walką rzuca co minutę). Przebicie oznacza stabilizację – nie trzeba rzucać dalej. Inne postaci mogą ratować konającego, rzucając na Leczenie. To akcja, a sukces oznacza, że stan pacjenta jest stabilny. Moc leczenie również stabilizuje stan konających – podobnie jak rzut na zdrowienie w wypadku istot zdolnych do szybkiej regeneracji.

#### 2.6. Leczenie [[Zasady gry - spis treści\|📑]]

Do usuwania ran używa się umiejętności Leczenie. Każda próba trwa 10 minut na poziom ran pacjenta. Od testu odejmuje się -1, jeżeli sanitariusz nie ma podstawowych leków albo zestawu pierwszej pomocy. Sukces usuwa jedną ranę, przebicie leczy dwie. Dwa przebicia leczą trzy rany, chociaż jest to moja modyfikacja.

**Złota godzina:** Rany można próbować leczyć tylko raz, o ile od ich zadania nie minęła godzina. Porażka oznacza, że ten lekarz nic więcej nie wskóra. Rany tego samego pacjenta może jednak spróbować opatrzyć inny bohater ale tylko w przypadku porażki poprzedniego. Po upływie godziny ranę zasklepić można tylko siłami natury albo mocą leczenie (w opcji uzdrowienie).

**Konanie:** Umiejętność Leczenia pozwala też ustabilizować stan konającego. Każda taka próba jest akcją, a sukces oznacza, że pacjent przestaje konać. 

**Eliminacja:** Wyleczenie choć jednej rany postaci przywraca przytomność, jeżeli ofiara ją straciła.

**Zdrowienie:** Ranna postać testuje wigor co pięć dni. Sukces oznacza, że jedna z jej ran się zabliźnia, przebicie leczy dwie. Katastrofa powoduje, że postać otrzymuje jedną ranę z powodu infekcji, utraty krwi albo nieznośnego bólu. Jeżeli to spowoduje eliminację, pacjent traci przytomność.

**Opieka medyczna:** Zdrowiejąca postać może być pod opieką medyczną innych postaci, w takiej sytuacji posiadacze umiejętności Leczenie i Przetrwanie mogą wspierać towarzyszy podczas testów wigoru, gdy ci zdrowieją.

**Odstępstwa od reguły:** Część ras posiada własne modyfikacje dotyczące zasad leczenia i zdrowienia. Na przykład syntetyki i nekroformy między innymi używają reperowania zamiast leczenia i ignorują złotą godzinę. Jednak wszystkie modyfikacje są opisane na ich kartach.

#### 2.7. Zmęczenie [[Zasady gry - spis treści\|📑]]

Niektóre zagrożenia, a także stres, moce i rozmaite okoliczności mogą zamiast ran spowodować Zmęczenie. Odpowiada ono za znużenie ciała i umysłu oraz drobne, ale dokuczliwe urazy, które tylko człowieka spowalniają. Zmęczenie się kumuluje i może skutkować eliminacją.

Każdy poziom zmęczenia oznacza -1 do wszystkich testów cech, jednak w odróżnieniu od ran - nie zmniejsza tempa postaci.

**Eliminacja:** Podobnie jak w przypadku eliminacji wyniku zbyt dużej ilości ran - postać traci możliwość podejmowania jakichkolwiek akcji i może stracić przytomność na 2k6 godzin (decyzja MG). Jednak w przeciwieństwie do eliminacji w wyniku przekroczenia limitu ran - nie dochodzi do konania oraz urazów.

**Rekonwalescencja:** Jeżeli w konkretnym przypadku nie napisano inaczej, zmęczenie poprawia się o jeden poziom co godzinę odpoczynku. W zależności od przyczyny zmęczenia może być możliwe ułatwienie komuś dojścia do siebie. Na przykład zmęczenie wynikające z pragnienia można starać się zwalczyć podając ofierze wodę i tak dalej.

#### 2.8. Odsłonięty, zmylony, pochwycony, unieruchomiony i porażony [[Zasady gry - spis treści\|📑]]

**Odsłonięty:** Ataki i inne akcje mierzące w postać otrzymują premię +2 do końca jej następnej tury. Rzecz nie kumuluje się z bezwzględną przewagą, używaj tylko wyższego modyfikatora.

**Zmylony:** Postać odejmuje -2 od wszystkich testów cech do końca swojej następnej tury.

**Pochwycony:** Ofiara nie może się ruszać i jest odsłonięta, póki chwyt trwa.

**Unieruchomiony:** Ofiara nie może się ruszać, jest zmylona i odsłonięta. Jedyne fizyczne działanie, jakie może podejmować, to próba wyswobodzenia się.

**Wyrwanie się z chwytu wroga:** Podjęcie próby jest akcją. Ofiara inicjuje przeciwstawny test wysportowania przeciwko osobie która ją trzyma. Obie strony mogą zamiast testu tej wysportowania  rzucać za siłę -2. Sukces pochwyconego oznacza, że jego stan poprawia się o jeden stopnień (pochwycony uwalnia się, a unieruchomiony staje się pochwycony), przebicie pozwala całkowicie się wyzwolić. Szok nie powoduje przerwania chwytu, ale porażenie sprawia, że trzymający natychmiast puszcza.

**Wyrywanie się pułapkom:** Pułapką mogą być na przykład wnyki, sieć, działanie wrogiej mocy, albo związanie liną czy łańcuchami. Podjęcie próby jest akcją i wymaga testu siły -2 albo wysportowania. W zależności jednak od rodzaju pułapki test ten będzie obarczony ujemnym modyfikatorem, w końcu łatwiej wyswobodzić się z wnyków niż z żelaznych kajdan. Tym samym modyfikator może być na tyle duży, że sukces w teście będzie wymagać wielkiego szczęścia. Jeśli próba oswobodzenia się, się nie powiedzie - nie można podjąć kolejnej próby do czasu zmiany warunków (decyzja MG). Jednak w przypadku sukcesu nie ma znaczenia czy ofiara była pochwycona, czy unieruchomiona - zawsze wyswobadza się całkowicie.

**Niszczenie obiektów:** Zarówno unieruchomione ofiary, jak i ich sojusznicy mogą korzystać z mechaniki niszczenia obiektów w celu wyswobodzenia. Jeśli pułapka nie ma charakteru obszarowego, to każdą ofiarę należy tym sposobem uwolnić z osobna.

**Porażony:** Postać porazić może na przykład paralizator, zdolność potwora albo moc. Szok, którego doznaje układ nerwowy, powoduje wówczas, że ofiara jest całkowicie bezradna, póki nie dojdzie do siebie. Postać Porażona: 
* jest zmylona do końca następnej tury,
* jest odsłonięta (póki trwa Porażenie),
* upada na ziemię (albo na kolana, decyduje MG),
* nie może się ruszać ani wykonywać akcji,
* nie liczy się podczas wyliczania premii za wielu na jednego,
* wrogowie mają nad nią bezwzględną przewagę.

**Dochodzenie do siebie po porażeniu:** Na początku swojej tury porażona postać testuje wigor (akcja darmowa). Sukces oznacza, że nie jest dłużej w tym stanie, ale pozostaje Odsłonięta do końca następnej tury. Przebicie w teście Wigoru usuwa wszystkie negatywne efekty.

#### 2.9. Tabela urazów [[Zasady gry - spis treści\|📑]]

![tabela_urazow.png](/img/user/Vault/Grafiki/Zasady%20gry/tabela_urazow.png)