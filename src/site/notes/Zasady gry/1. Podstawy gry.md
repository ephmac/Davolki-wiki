---
{"dg-home":false,"dg-publish":true,"permalink":"/zasady-gry/1-podstawy-gry/","dgPassFrontmatter":true}
---

#### 1.1. Rundy, tury, akcje [[Zasady gry - spis treści\|📑]]

**Runda:** Tak nazywa się sekwencję wszystkich Kart Akcji, odliczanych od asa do dwójki.

**Tura:** „Tura” bohatera następuje, kiedy MG wywoła jego Kartę Akcji. Czyli postać, która dostała szóstkę karo, działa, gdy w porządku rundy przyjdzie pora na tę kartę. 

**Akcja:** Pojedynczy atak, użycie umiejętności i tak dalej. Podczas swojej tury bohaterowie mogą wykonać kilka akcji.

#### 1.2. Inicjatywa, wstrzymywanie i przerwanie akcji, zaskoczenie [[Zasady gry - spis treści\|📑]]

Do określenia inicjatywy używa się zwykłej talii kart do gry z dwoma jokerami. To właśnie Karty Akcji. Na początku każdej tury każda postać biorąca udział w walce otrzymuje swoją kartę. Następnie wykonuje się akcje w kolejności starszeństwa kart - od asa do dwójki. Starszeństwo kolorów to: piki ♠, potem kiery ♥, karo ♦ i trefle ♣. Jokery mogą działać w dowolnym momencie oraz dodają w rundzie +2 do testów Cech i do obrażeń.

**Wstrzymanie akcji**: Postać może wstrzymać akcję i rozegrać swoją turę później w tej samej rundzie. Jeśli nadal nie wykonał swojej rundy - to w następnej może działać w dowolnym momencie (nie losuje karty, nie może więc dostać Jokera). Jeśli w trakcie wstrzymania akcji postać dozna szoku lub porażenia - natychmiast traci niewykorzystaną turę. Nie można pod wpływem tych statusów również wstrzymać akcji.

**Przerwanie akcji:** Postać która wstrzymuje akcję może przerwać aktywność innej postaci. W takiej sytuacji obie postacie testują przeciwstawnie Wysportowanie. Zwycięzca testu działa pierwszy. Jeśli postaci zakłócono działanie - po ponownym jego podjęciu może na nowo zadeklarować pozostałe akcje.

**Zaskoczenie:** Jeśli walka zaczyna się runda zaskoczenia, to atakujący z zaskoczenia otrzymują swoją kartę na wypadek otrzymania Jokera - ale rozpoczynają rundę z automatyczną wstrzymaną akcją. Ofiary w zależności od okoliczności - mogą dostać możliwość przetestowania Spostrzegawczości. W takim wypadku każdy kto zda test - dostaje swoją kartę akcji. Pozostali nie mogą działać w pierwszej rundzie.

#### 1.3. Akcje i ruch [[Zasady gry - spis treści\|📑]]

**Akcja** to jedno działanie, takie jak atak, rzucenie czaru i tak dalej. Niektóre działania mogą wymagać więcej akcji lub nawet rund.

**Akcja darmowa:** Akcje darmowe to drobne działania, które nie wykorzystują puli akcji w rundzie. Typowe akcje darmowe to wypowiedzenie kilku słów, ruch tyle ile wynosi Tempo postaci, padnięcie na ziemię, upuszczenie przedmiotu, otrząsanie się z Szoku i Porażenia i reakcje na działanie przeciwnika typu odpieranie mocy. Postać może wykonać wiele akcji darmowych o ile MG nie zgłosi obiekcji w przypadku przesady. Akcje darmowe nie otrzymują również kary za wiele akcji.

**Dobycie broni:** Postaci mogą w każdej turze przygotować (lub schować) do dwóch przedmiotów, wykorzystując akcję darmową - pod warunkiem, że te przedmioty są "pod ręką" (interpretacja MG). Przygotowanie kolejnych przedmiotów lub takich, które są trudniej dostępne typu pistolet przy kostce, w plecaku lub upuszczony na ziemię - wymaga zwykłej akcji.

**Wiele akcji:** W swojej turze postać może wykonać do trzech akcji, ale każda powyżej pierwszej powoduje karę -2 do wszystkich akcji. A więc dwie akcje to kara  -2 do obydwu, a trzy akcje -4 do całej trójki. **Wszystkie akcje należy zadeklarować na początku tury, zanim wykona się pierwszy rzut.** Kary stosuje się nawet jeżeli do późniejszych akcji nie dojdzie.

**Ruch i wiele akcji:** Postać może przeprowadzać akcje w różnych momentach ruchu. 

**Ruch:** Można przejść tyle cali (kratek) na turę, ile wynosi jej Tempo. Każdy cal spożytkowany na wspinaczkę, czołganie się, pływanie i ruch po trudnym terenie liczy się za 2" Tempa. Trudny teren nie wpływa na czołganie.

**Bieganie:** Raz na turę postać może wykonać darmową akcję biegania, zwiększając Tempo o wynik na kości Biegania (domyślnie k6), ale odejmując karę -2 od wszystkich innych akcji w tej turze. Na kości Biegania nie może wypaść As – a losowość wyniku jest efektem specyfiki terenu. 

Poza walką bohater może biegać z prędkością dwa razy większą, niż suma jego Tempa i maksymalnego wyniku na kości biegania przez tyle minut, ile wynosi połowa jego kostki Wigoru. To jest: postać Chyża o Wigorze k6 może gnać w Tempie 32" (jakieś 30 km/h) przez trzy minuty.

**Zagrożenia w ruchu:** Jeżeli MG uzna, że ruch jest z jakichś powodów niebezpieczny – jak wspinaczka po gładkiej ścianie, pływanie w rwącej rzece czy spacer po linie – może zarządzić test Wysportowania. Sukces oznacza, że ruch można przeprowadzić normalnie. Katastrofa powoduje poziom Zmęczenia od siniaków i obić, upadek, jeżeli postać się wspinała albo znajdowała na wysokości, albo niemożność zaczerpnięcia oddechu w czasie pływania. 

**Skakanie:** Postać może, w ramach akcji darmowej, skoczyć na 1" (2 metry) w dal albo 0,5" wzwyż. Odległość się podwaja, jeżeli skoczek wziął przynajmniej 2" (4 metry) rozbiegu. Jeżeli chce, może też użyć zwykłej akcji i przetestować Wysportowanie, by wydłużyć skok w dal o 1" (2" przy przebiciu) – lub połowę tego dystansu wzwyż. Skakanie nie pozwala jednak przekroczyć limitu ruchu, który wynika z Tempa.

#### 1.4. Testy, przerzuty, katastrofy, improwizacja [[Zasady gry - spis treści\|📑]]

**Testy cech:** By wykonać test atrybutu lub umiejętności czy też rzucić za nią, należy po prostu rzucić odpowiednią kostką. Jeżeli wypadnie 4 lub więcej, działanie się powiodło. 4 to standardowy PT (poziom trudności), jednak czasami tak jak w przypadku walki wręcz - może być inny.

**Modyfikatory:** Niektóre czynności, jak ataki na dystans, mają standardowe modyfikatory, ale zwykle to MG określa czynniki, które wpływają na dane działanie – na przykład stwierdza, jak trudno podsłuchać tę akurat konwersację przez zamknięte drzwi. Ogólnie rzecz biorąc, wyjątkowo łatwe działania mogą dostać bonus +2 dodawany do wyniku testu. A trudniejsze karę -2, -4, -6 w zależności od stopnia trudności według MG.

**Wiele kości:** Kiedy bohater rzuca wieloma kostkami, na przykład strzelając z broni maszynowej, sprawdza wyniki na każdej osobno.

**Asy (wybuchające kostki):** Wszystkie testy cech i rzuty na obrażenia są otwarte. To znaczy, że jeżeli wyrzucisz na jakiejś kostce najwyższy możliwy wynik (6 na k6, 8 na k8 i tak dalej), rzucasz nią jeszcze raz i dodajesz nowy rezultat do starego. To właśnie As. Ewentualne premie i kary dolicza się, kiedy już skończysz rzucać.

**Przebicia:** Każde 4 punkty, o które wynik testu cechy przewyższa poziom trudności, oznacza przebicie. Kiedy więc postać musi wyrzucić 4, by trafić wroga, a uzyska 11, udaje się z jednym przebiciem (gdyby wyrzuciła 12, udałoby się z dwoma). Przebicia wylicza się po uwzględnieniu modyfikatorów. Przebicie często ma korzystny efekt. Atak zadaje więcej obrażeń, a podczas innych działań dodatkową korzyść wymyśla MG. Oczywiście są sytuacje, gdy przebicie nie ma znaczenia. Nie ma też standardowo dodatkowego efektu (poza zadawaniem obrażeń) za wiele przebić - jednak jest to do interpretacji MG.

**Testy przeciwstawne:** Niekiedy przeciwnik wprost przeciwstawia się działaniu bohatera – lub odwrotnie. W takim wypadku strona aktywna wykonuje test cechy, a obrońca próbuje następnie wyrzucić tyle samo lub więcej. Testowane umiejętności i atrybuty zależą od okoliczności – precyzują je zasady albo MG, jeżeli dana sytuacja nie ma własnych reguł. Kiedy dwie postaci coś sobie wyrywają, wykonują przeciwstawny test Siły, gdy ktoś się do kogoś podkrada, testuje Skradanie przeciwko Spostrzegawczości celu (jak stoi w opisie umiejętności Skradanie). Strona aktywna zawsze rzuca pierwsza (wliczając wydawanie fuksów) i musi osiągnąć sukces (PT 4) – inaczej w ogóle się nie uda. Następnie rzuca postać, która się broni. By pokrzyżować szyki oponenta, musi wyrzucić tyle samo lub więcej niż on. Ewentualne przebicia zwycięzcy wylicza się od wyniku, który osiągnął pokonany.

**Katastrofy:** Jeżeli Figura wyrzuci 1 na kości cechy oraz na kości figury, dochodzi do katastrofy. Działanie automatycznie kończy się fiaskiem, a do tego dzieje się coś złego – broń się zacina albo wypada z ręki, atak trafia sojusznika, pojazd wpada na przeszkodę, czar ma nieprzewidziany efekt i tak dalej. Katastrofy nie można przerzucić, nawet za fuksy. 

**Katastrofy blotek:** Jeżeli blotka wyrzuci w teście cechy 1 i koniecznie trzeba wiedzieć, czy doszło do katastrofy, na przykład podczas używania magii, rzuć k6. Wynik 1 oznacza Katastrofę – inaczej to zwykła porażka. 

**Katastrofy na wielu kościach:** Czasami bohater rzuca podczas swojej akcji więcej niż jedną kostką cechy – na przykład gdy ma przewagę grad ciosów albo używa broni o SzS większej niż 1. W takiej sytuacji Katastrofa zdarza się, gdy 1 wypadnie na więcej niż połowie kostek. Kość figury – jeżeli postać jej używa – musi przy tym wskazywać 1.

**Improwizacja:** Jeżeli postać nie posiada wymaganej w danej sytuacji umiejętności, rzuca k4 (oraz kością figury jeśli ją ma) i odejmuje -2 od wyniku. MG może też zarządzić, że pewnych rzeczy nie da się improwizować.

**Przerzuty:** Niektóre przewagi i zdolności pozwalają przerzucić test o ile nie doszło do katastrofy. Rzuca się wówczas jeszcze raz wszystkimi kostkami. Liczy się lepszy wynik, więc przerzut nigdy nie pogarsza sprawy, chyba że skończył się katastrofą. Można łączyć różne przewagi, fuksy i zdolności, by wykonać wiele przerzutów jednego testu.

**Testy grupowe:** Test cechy dla wielu blotek o podobnych współczynnikach wykonuje się poprzez rzut cechy oraz kości figury. Taki wynik jest wynikiem całej grupy.

#### 1.5. Figury, blotki, kość figury [[Zasady gry - spis treści\|📑]]

Blotki i figury to postacie podzielone w grze. Figury są pierwszoplanowe i mają większe szanse na przeżycie i skuteczność swoich działań. Mniej istotne osoby, to blotki. To czy postać jest blotką czy figurą jest kwestią interpretacji MG. 

Figura posiada dwie podstawowe właściwości, którymi góruje nad blotkami:
- Może otrzymać trzy rany zanim zostanie wyeliminowana w przeciwieństwie do blotki, dla której przyjęcie rany oznacza automatyczną eliminację.
- Figura może korzystać z kości figury podczas testowania cech (umiejętności i atrybutów)

**Kość figury:** Kiedy Blotka wykonuje test cechy, rzuca jedną kostką. Figury natomiast używają dodatkowej k6 i wybierają wyższy wynik – albo z kości cechy, albo tej dodatkowej kości figury. Na obydwu może wypaść As. 

**Jedna kość figury na akcję:** Kiedy Figura rzuca wieloma kostkami podczas jednej akcji, na przykład prując z broni maszynowej, dodaje do puli tylko jedną kość figury. Można nią zastąpić wynik na dowolnej kostce Cechy albo zignorować – ale w żadnym wypadku nie powoduje ona dodatkowej akcji albo ataku.

#### 1.6. Fuksy [[Zasady gry - spis treści\|📑]]

Fuksy to żetony, z którymi zaczynają gracze, MG i figury niezależne. 

**Fuksy postaci graczy:** Każdy gracz zaczyna sesję z trzema fuksami. Na koniec sesji wszystkie fuksy się odrzuca. Fuksy zdobywa się na dwa sposoby: 
* Nagroda: MG nagradza drużynę za sprytne pomysły, fajne odgrywanie postaci (zwłaszcza Zawad) albo akty bohaterstwa. Może też dać Fuksa graczowi, który, wcielając się w postać, opowiedział świetną historię, rzucił tekstem, który wszystkich ubawił, albo właśnie was wzruszył.
* Jokery szaleją!: Kiedy postać gracza (lub sojusznik graczy) dostanie podczas walki jokera, wszyscy w drużynie otrzymują po fuksie!

**Fuksy MG:** Na początku każdej sesji MG dostaje ich tyle, ile osób liczy drużyna. Może je wydawać na potrzeby wszystkich postaci pod swoją kontrolą (również blotek) w dowolnym momencie przygody.

**Figury niezależne:** Każda figura pod kontrolą MG dostaje po dwa Fuksy (plus dodatki z Przewag, na przykład Szczęściarza), kiedy pojawiają się w grze. Mogą używać zarówno Fuksów własnych, jak i pochodzących z ogólnej puli MG.

**Jokery szaleją!:** Nie tylko gracze otrzymują fuksy gdy jeden z nich wylosuje jokera w trakcie walki. Gdy przeciwnik graczy wylosuje jokera, każda figura będąca jego poplecznikiem otrzymuje fuksa - oraz kolejny jest dopisywany do puli fuksów MG.

**Używanie fuksów:**
* *Przerzut testu cechy* - po ponownym rzucie liczy się lepszy wynik, za wyjątkiem sytuacji gdy wypadnie katastrofa.
* *Przerzut obrażeń* - również liczy się lepszy wynik.
* *Wyjście z szoku* - Można to zrobić w dowolnym momencie, nawet w trakcie cudzej akcji.
* *Wyparowanie* - dzięki fuksom można uniknąć Ran i Szoku.
* *Dociągnięcie karty akcji* - po otrzymaniu swojej karty akcji, można wydać fuksa by dostać kolejną i wybrać, której się użyje. Można z tego skorzystać tylko na początku rundy, gdy ustalana jest kolejka - przed wykonaniem pierwszego ruchu pierwszej postaci.
* *Odzyskanie mocy* - jeden fuks to natychmiastowe 5 punków mocy.