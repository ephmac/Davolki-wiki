---
{"dg-home":false,"dg-publish":true,"permalink":"/zasady-gry/8-pozostale-zasady/","dgPassFrontmatter":true}
---

#### 8.1. Triki [[Zasady gry - spis treści\|📑]]

Trik utrudnia życie wrogom. Trikiem może być publicznie upokorzenie przeciwnika, sypnięcie mu piaskiem w oczy, przeszycie stalowym spojrzeniem i każda inna szczwana sztuczka, która ma złamać ducha nieprzyjaciela albo wytrącić go z równowagi. Wykonując trik, gracz opisuje sprytny manewr, a potem z MG ustala, jaka umiejętność będzie najbardziej odpowiednia. Oponent broni się odruchowo, więc wykonuje przeciwstawny test atrybutu, z którym wykorzystywana umiejętność jest związana. Przewrócenie kogoś wymaga zatem testu wysportowania przeciwko zręczności celu, ponieważ wysportowanie jest związane z tym atrybutem. Wyśmiewanie i zastraszanie mogą zostać wykorzystane w walce jako trik.

**Efekty:** Jeżeli atakujący wygra test przeciwstawny, decyduje, czy jego oponent staje się zmylony, czy odsłonięty. Jeśli uzyska przebicie, atakujący rzuca w tabeli pomysłowe zagrywki.

**Modyfikatory:** W zależności od trudności triku lub ogólnych warunków (oświetlenie, odległość), do testu atakującego trikiem może być dodany ujemny modyfikator. Z drugiej strony opis triku może dodać dodatni modyfikator, jeśli atakującemu uda się idealnie wykorzystać czuły albo słaby punkt przeciwnika albo zwyczajnie pomysł lub opis zachwyci MG.

**Powtarzanie triku:** Ten sam trik ma małe szanse zadziałaś kolejny raz w tej samej bitwie - a już zwłaszcza zastosowany na tym samym przeciwniku. Powtarzanie triku będzie powodowało kary do testu lub całkiem nie przyniesie efektu bez szansy na rzut.

#### 8.2. Walka konna [[Zasady gry - spis treści\|📑]]

Bohaterowie dosiadający wierzchowców mają w walce przewagę, ale i ograniczenia. Wierzchowcom nie rozdaje się kart akcji, działają razem z jeźdźcem i mogą zaatakować każdego wroga, którego mają przed sobą.

**Tempo:** Jeździec porusza się z tempem swojego wierzchowca i nie dostaje kary -2 za bieganie. Jednak jeśli wierzchowiec biegnie, nie może przebyć mniejszego dystansu w jednym ruchu niż to wynika z jego podstawowego tempa. Jeśli warunki na to nie pozwalają (jest za ciasno lub drogę blokuje przeszkoda), wierzchowiec nie jest w stanie rozpędzić się do biegu i musi korzystać z podstawowego tempa. Nadal jednak może szarżować.

**Przewaga w walce:** Jeśli jeździec walczy z piechurem o mniejszym rozmiarze niż sam wierzchowiec, otrzymuje premię +1 do obrażeń oraz może zignorować dwa punkty kary za strzał mierzony w przypadku próby ataku w głowę. Bonus dotyczy jedynie walki w zwarciu.

**Jeździectwo:** Jeździec rzuca podczas starcia kostką walki albo jeździectwa, zależnie od tego, która jest niższa.

**Upadek:** Jeżeli jeździec dozna szoku, zostanie porażony, ranny lub jeśli wierzchowiec zostanie wyeliminowany, należy przetestować jeździectwo. Porażka oznacza upadek z siodła. Jeżeli koń akurat biegł (decyduje MG), jeździec dostaje 2k4 obrażeń, 2k6 w wypadku Katastrofy.

**Ataki dystansowe wymierzone w jeźdźca:** Jeśli jeździec w swojej ostatniej turze biegł lub szarżował, to wszystkie wymierzone w niego lub jego wierzchowca ataki dystansowe (również wynikające z zastosowania mocy), poza obszarowymi, otrzymują karę -2. Jeździec i jego wierzchowiec podlegają zasadzie niewinnych przechodniów.

**Ataki dystansowe z wierzchowca:** Nie dają dodatkowych korzyści, za to są obarczone karą -2 za niestabilne podłoże.

**Ranny rumak:** Szok i rana powodują, że koń zaczyna wierzgać i stawać dęba. Jeździec musi przetestować Jeździectwo albo spadnie.

**Szarża:** Szarża to manewr zajmujący całą turę, wobec tego szarżujący jeździec ma do dyspozycji poza nią jedynie akcje darmowe. Szarża musi być wykonana w linii prostej, a linia ta musi wynosić przynajmniej 6''. W czasie szarży jeździec atakuje do trzech przeciwników których mija (jego token w trakcie mijania musi sąsiadować z tokenem przeciwnika), a ataki te nie są obarczone karami za wiele akcji, gdyż jest to jeden manewr. Szarżujący dodaje +2 do ataku oraz +4 do obrażeń. W szarży nie można zaatakować wroga z którym było się w zwarciu w momencie rozpoczęcia szarży oraz nie wywołuje ona ataków okazyjnych nikogo poza wrogami z którymi jeździec był w zwarciu w momencie rozpoczęcia szarży. Szarża może być wykonana tylko jeśli jeździec jest uzbrojony w broń jednoręczną i ewentualnie tarczę (niemożliwa w przypadku dwóch broni, broni dwuręcznej lub dystansowej).

**Nastawienie broni:** Broń o odległości 1 i większej można nastawić przeciw kawalerii. W tym celu atakujący musi wstrzymać akcję i pokonać jeźdźca w przeciwstawnym teście wysportowania, by przerwać jego atak (w tym szarżę). Strona, której broń ma większą odległość, dodaje +2 do tego rzutu. Zwycięzca atakuje pierwszy i jeżeli trafi, dodaje do obrażeń premię +4 za szarżę (nawet jeżeli jest piechurem). Dodatkowo, jeśli piechur zwycięży, jeździec nie może kontynuować szarży i zatrzymuje się w tym miejscu.

**Bohaterska szarża:** To manewr możliwy do wykonania tylko przeciw przeciwnikowi o rozmiarze większym niż sam wierzchowiec oraz tylko z bronią jednoręczną (z opcjonalną tarczą) o odległości 1 lub większej. Jeździec musi przejechać przynajmniej 6'' w linii prostej i skończyć swój ruch w zwarciu z rzeczonym przeciwnikiem. Bohaterska szarża podobnie jak zwykła szarża zajmuje całą turę i nie wywołuje ataków okazyjnych poza wrogami, z którymi jeździec był w zwarciu w momencie jej rozpoczęcia. Atakujący otrzymuje +4 do ataku, +6 do obrażeń oraz możliwość zanegowania dwóch punktów kary za strzał mierzony, staje się jednak odsłonięty.

#### 8.3. Tabela rozmiaru [[Zasady gry - spis treści\|📑]]

Istoty duże otrzymują bonus +1 do maksymalnych ran i +1 do zasięgu ataku. Istoty wielkie otrzymują te bonusy na poziomie +2, a gigantyczne +3.

![tabela rozmiaru.png](/img/user/Vault/Grafiki/Zasady%20gry/tabela%20rozmiaru.png)

#### 8.4. Nastawienie [[Zasady gry - spis treści\|📑]]

Nastawienie jest wyrażone w stopniach i określa szanse na pozytywne zachowanie postaci niezależnej względem drużyny, lub jej części. Czasem wynika ono z kontekstu, a czasem może zostać wylosowane. Testy przekonywania mogą zmienić poziom nastawienia danej postaci. Zwykle ta zmiana dotyczy jednej sceny, jednak wiele zależy od okoliczności. Nastawienie oczywiście może się również obniżyć.

* *Wrogi:* Postać jest otwarcie wroga – przy pierwszej okazji może zaatakować drużynę, zdradzić ją, donieść władzom albo inaczej jej zaszkodzić. Nie kiwnie dla bohaterów palcem bez bardzo poważnego wynagrodzenia albo groźby. 
* *Nieprzychylny:* Postać nie ma zamiaru pomagać drużynie, o ile ma wybór i nie obiecano jej naprawdę sporych pieniędzy. 
* *Niechętny:* Ta osoba nie zamierza w nic się angażować, o ile sama na tym nie skorzysta.
* *Neutralny:* Drużyna ani tego kogoś ziębi, ani grzeje. Z pewnością BN oczekuje wynagrodzenia za pomoc albo udzielone informacje.
* *Pomocny:* Ta postać jest po stronie bohaterów i pomoże, być może za niewielką opłatą, w zamian za przysługę albo grzeczność. 
* *Przychylny:* Ten osobnik naprawdę stara się dla bohaterów. Proste zadania wykona za darmo, a w zamian za uczciwą zapłatę gotów jest nadstawić karku. 
* *Przyjazny:* Postać wychodzi ze skóry, byle pomóc drużynie, i nie oczekuje niczego w zamian.

#### 8.5. Strach, obeznanie, determinacja, ciężki pancerz [[Zasady gry - spis treści\|📑]]

**Strach:** Natknąwszy się na istotę albo sytuację budzącą strach, bohaterowie testują ducha. Sukces oznacza, że bohater wziął się w garść i może działać normalnie. Porażka powoduje, że cykor musi stawić czoła poniższym konsekwencjom, które z kolei zależą od tego, czy sytuacja budzi wstręt, czy grozę.
* Wstręt: Jeżeli sytuacja jest przerażająca, ale i budzi obrzydzenie – jak makabryczne morderstwo albo tajemnica, której człowiek nie powinien poznać, postać doznaje szoku i zmęczenia. Katastrofa oznacza też konieczność rzutu w tabeli strachu.
* Groza: Sytuacja budząca czysty lęk, jak zetknięcie z potworem albo, nieludzkim złem, to znacznie intensywniejsze doznanie. Postacie muszą rzucić w tabeli strachu (dodając do wyniku +2, jeżeli test Strachu skończył się katastrofą). Do rzutu k20 dodaje się też ewentualny modyfikator zdolności strach potwora (np. -2 dodaje do wyniku +2).

**Obeznanie:** Jeżeli bohater robi coś bardzo odległego od zwykłych zastosowań danej umiejętności - na przykład zaczyna używać kuszy podczas gdy dotąd strzelał z borni palnej - MG może zarządzając karę, zwykle od −2 do −4 na czas "nauki". Określenie jak długo ta nauka może trwać wynika z kontekstu, fabuły lub umowy z graczem i jest indywidualna za każdym razem. Może też nie wystąpić wcale.

**Determinacja:** Determinacja bohatera wzrasta, gdy odnosi on wielki triumf albo przeżywa straszliwe nieszczęście. Można jej jednorazowo użyć, by dodać 1k8 do wyniku rzutu za cechę albo obrażenia. Na kostce może wypaść as. Decyzję o wykorzystaniu determinacji można podjąć już po wykonanym rzucie by zmienić już uzyskany wynik. Innym sposobem wykorzystania determinacji jest wykorzystanie jej jako fuksa. Taki fuks ma dodatkową możliwość przerzutu katastrofy. Niewydana determinacja pozostaje do wydania na innej sesji. Użycie determinacji powinno zostać przez gracza odpowiednio uzasadnione fabularnie. Powinien on opowiedzieć jak wydarzenia z przeszłości pomagają mu w tym momencie przezwyciężyć nieudane przedsięwzięcie.

**Ciężki pancerz:** Ciężki pancerz może uszkodzić jedynie broń ciężka. Nawet najsilniejszy atak zwykłą bronią z wieloma asami, nie uszkodzi ciężkiego pancerza.

#### 8.6. Zagrożenia [[Zasady gry - spis treści\|📑]]

**Ogień:** Jeżeli ogień trafi łatwopalny cel (decyduje MG), rzuć 1k6. 6 oznacza, że trafiony obiekt zapłonął i natychmiast otrzymuje podane niżej obrażenia. Jeśli coś jest bardzo łatwopalne, zajmuje się przy wyniku 4–6. Ekstremalnie łatwopalne cele, na przykład człowiek oblany benzyną, stają w ogniu, jeżeli wypadnie 2–6. 
* Ogień zadaje dalsze obrażenia na początku następnej tury ofiary. Potem rzuć k6. Wynik 6 oznacza, że płomień się rozpala (obrażenia zwiększają się o 1k6), aż do granicy ustalonej przez MG (zwykle 3k6 obrażeń dla istot żywych). 1 powoduje zmniejszenie ognia o jeden poziom lub całkowite wygaśnięcie, jeżeli obrażenia spadły poniżej 1k6.
* Aby ugasić samego siebie, kogoś innego albo ogień nie większy niż średni wzornik wybuchu, bohater testuje wysportowanie. To akcja, a test modyfikują intensywność, posiadane narzędzia, łatwopalność celu i tak dalej.
* Pancerz: O ile w opisie ognia nie zaznaczono inaczej, pancerz zapewnia normalną ochronę.
* Płonąca broń: Płomienie na broni nie zadają dodatkowych obrażeń, ale mogą podpalić cel.
* Zaczadzenie: Dym z ognia płonącego w zamkniętym pomieszczeniu potrafi zabić. Każdy uwięziony w pożarze wykonuje co rundę test wigoru i w razie niepowodzenia dostaje poziom zmęczenia. Mokra szmatka przy twarzy dodaje premię +2, a maska strażacka powoduje, że w ogóle nie trzeba rzucać. Osoba wyeliminowana na skutek zaczadzenia umiera po tylu minutach, ile wynosi jej wigor. Jeżeli ktoś wcześniej wyciągnie ją z pożaru i zacznie reanimować, może przywrócić funkcje życiowe, testując leczenie -2.

**Elektryczność:** 
* Dotknięcie kabla pod niskim napięciem albo otarcie się o niego, na przykład o elektrycznego pastucha ogradzającego pastwisko, wymusza test wigoru -2. Sukces oznacza, że postać jest zmylona. Porażka powoduje Porażenie.
* Jeżeli bohater chwycił kabel pod napięciem (na przykład próbując przejść przez płot), mięśnie się zaciskają i aby go puścić, trzeba wykonać test wigoru -4 (akcja darmowa na początku każdej tury). Niepowodzenia oznaczają kolejne poziomy Zmęczenia. Gdy postać zostanie wyeliminowana, nie musi dłużej rzucać.
* Kontakt z wysokim napięciem - kablem energetycznym albo wojskowym ogrodzeniem – powoduje 4k6 obrażeń. Jeśli postać trzyma porażający go przedmiot, musi w każdej turze rzucać za wigor -4, żeby go puścić (akcja darmowa na początku tury). Porażka powoduje, że w tej turze znów dostaje obrażenia – i tak aż do uwolnienia lub śmierci. Kiedy postać stoi w wodzie albo pada deszcz, obrażenia wzrastają do 5k6.
* Przed elektrycznością chroni wyłącznie specjalnie przygotowany pancerz, na przykład powleczony gumą.

**Trucizna:** Gdy postać zostanie zatruta (atak wywołał przynajmniej szok) lub otruta, musi natychmiast przetestować wigor, odejmując ewentualną siłę jadu lub trucizny. Porażka oznacza, że jest zmylona, a poza tym działa na nią efekt zależny od rodzaju trucizny:
* *Łagodna:* Cel jest otrzymuje punkt zmęczenia lub dwa, jeżeli wyrzucił katastrofę. Taka trucizna nie powoduje eliminacji.
* *Paraliżująca:* Zatruty jest traktowany jako porażony. Jeśli czas trwania trucizny jest określony, zatruty nie może podjąć próby przezwyciężenia jej. W przeciwnym przypadku, może podjąć taką próbę w jej następnej rundzie.
* *Śmiertelna:* Ofiara jest porażona, otrzymuje ranę (dwie, jeżeli doszło do katastrofy) i umiera po 2k6 rundach.
* Usypiająca: Ofiara traci przytomność (jest wyeliminowana i nieprzytomna) na 2k6 godzin – lub dwa razy dłużej w razie katastrofy.
Są to podstawowe, uproszczone rodzaje trucizn - co nie znaczy, że jedyne możliwe.
* *Leczenie:* Postać może przetestować leczenie minus siłę trucizny (jeżeli ją podano), by powstrzymać jej działanie. Sukces znaczy, że życie ofiary zostało ocalone i jad nie wywiera więcej efektu – sparaliżowani mogą się ruszać, uśpieni się budzą. Każdy lekarz może próbować wyleczyć danego zatrutego tylko raz, ale wielu leczących może podjąć po jednej próbie uratowania tego samego pacjenta.

**Głód:** Po 24 godzinach bez odpowiedniej dawki racji pożywienia postać testuje wigor. Odejmij karę -1, jeżeli otrzymała mniej niż połowę wymaganych racji, -2, jeśli nie jadła w ogóle. Porażka oznacza poziom Zmęczenia.
* *Śmierć:* Wyeliminowani przez głód umierają po 3k6 godzinach.
* *Rekonwalescencja:* By pozbyć się skutków głodu, postać musi zjeść przynajmniej połowę dziennego minimum. 

**Pragnienie:** Jeżeli postać wypije za mało wody, zaczyna cierpieć pragnienie. Po dniu bez odpowiedniej ilości płynów musi testować wigor co osiem godzin (cztery w jeżeli jest bardzo sucho albo gorąco i wilgotno). Od testu odejmij -2, jeśli bohater wypił tylko połowę dziennego zapotrzebowania albo -4, jeżeli nie pił wcale. Porażka powoduje poziom zmęczenia, a katastrofa dwa poziomy.
* Rekonwalescencja:* Po uzupełnieniu płynów postać odzyskuje zmęczenie normalnie. 
* *Śmierć:* Postać wyeliminowana wskutek pragnienia umiera po 2k6 godzinach.

**Brak snu:** Większość ludzi musi przespać minimum sześć z każdych 24 godzin. Postać, która unika zaśnięcia, musi testować wigor z kumulatywną karą -2 za każde kolejne 24 godziny na jawie (do maksymalnej kary -4). Niepowodzenie oznacza poziom zmęczenia. Duża ilość kawy, napojów energetycznych albo innych stymulantów pozwala dodać +2 do testu.

**Gorąco:** Upał potrafi być bardzo groźny, prowadząc do wyczerpania i udaru. Postaci testują wigor co cztery godziny. Niepowodzenie powoduje poziom zmęczenia, który można usunąć tylko poprzez chłodzenie się.
* Modyfikatory: Odejmuj od testu karę -1 albo -2, jeżeli skwar jest naprawdę nieznośny. Intensywny wysiłek fizyczny również powoduje karę -1 albo -2.
* Udar: Postać wyeliminowana na skutek gorąca musi raz jeszcze rzucić za wigor. Sukces powoduje, że podlega normalnym zasadom eliminacji od zmęczenia, porażka natomiast skutkuje permanentnym zmniejszeniem wigoru o jeden typ kości (minimum k4). Katastrofa oznacza śmierć.
* Rekonwalescencja: Aby usunąć zmęczenie, postać musi ochłonąć – co wymaga zwykle wody, cienia, klimatyzacji i tak dalej.

**Zimno:** Jeżeli postać brnie przez głęboki śnieg albo zmaga się z przenikliwym, mroźnym wiatrem, może się odwodnić i utracić siły tak szybko, jak w palącym słońcu pustyni. Po każdych czterech godzinach w temperaturze poniżej progu zamarzania (0° C) postać testuje Wigor. Porażka oznacza poziom Zmęczenia. Odejmij od testu -2 za każde 10° poniżej zera, do maksimum -4.
* *Ubranie:* Odejmij karę -2, jeżeli postać ma lekkie ubranie. Ubiór zimowy zapewnia premię +2, a strój bardzo zaawansowany (podgrzewany skafander) daje +4.
* *Śmierć:* Postaci wyeliminowane umierają po 2k6 godzinach, zamiast obudzić się wyczerpane.
* *Rekonwalescencja:* Wymrożeni odzyskują zmęczenie dopiero wtedy gdy znajdą się w ciepłym schronieniu.

**Upadek** Obrażenia od upadku wynoszą 1k6 + 1 za każde 2" (4 metry) do maksimum 10k6 + 10.
* Śnieg: Miękkie podłoże, na przykład świeży śnieg, może zadziałać jak poduszka – zmniejsza on obrażenia o 1 za każde 30 centymetrów głębokości.
* Woda: Jeżeli postać spada z wysokości 10" (20 metrów) albo mniejszej do odpowiednio głębokiej wody, może przetestować wysportowanie, by zmniejszyć obrażenia o połowę. Przebicie pozwala całkowicie ich uniknąć. Upadek z wysokości ponad 20 metrów powoduje, że uderzenie w powierzchnię wody nie różni się niczym od zderzenia z twardą ziemią.

**Tonięcie:** Jeżeli warunki są niebezpieczne, pływak musi testować wysportowanie (z możliwymi modyfikatorami zależnymi od skali niebezpieczeństwa), by móc wykonać ruch. Porażka powoduje, że nie posuwa się do przodu wcale, katastrofa skutkuje poziomem zmęczenia. Sukces pozwala normalnie się poruszyć. Trzy porażki w teście na pływanie z rzędu oznaczają poziom zmęczenia.
* Postać wyeliminowana umiera po tylu rundach, ile wynosi jej wigor. Jeżeli ktoś wyciągnie ją z wody wcześniej, może przywrócić funkcje życiowe, testując leczenie -2.

**Siniaki i obicia:** Jeżeli postać stoczy się w dół zbocza albo zacznie biec w ciemnej jaskini, zapewne poobija się i pokaleczy. Postaci, które przemieszczają się przez obszar, który może spowodować tego rodzaju obrażenia, testują wysportowanie. Porażka oznacza poziom zmęczenia, katastrofa dwa poziomy.
* *Rekonwalescencja:* Poziom zmęczenia spowodowany przez siniaki i obicia znika po 24 godzinach, a nie po godzinie. Drobne obrażenia można próbować opatrzyć, a ból uśmierzyć, rzucając na leczenie. Sukces powoduje usunięcie jednego poziomu zmęczenia od siniaków i obić, przebicie usuwa dwa. Dany lekarz może próbować poprawić stan konkretnego pacjenta tylko raz, chyba że MG uzna, że doszło do znaczącej zmiany sytuacji (na przykład drużyna znalazła środki opatrunkowe).