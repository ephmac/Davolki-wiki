---
{"dg-home":false,"dg-publish":true,"permalink":"/zasady-gry/5-moc/","dgPassFrontmatter":true}
---

#### 5.1. Aktywacja mocy i punkty mocy [[Zasady gry - spis treści\|📑]]

By użyć mocy, postać wybiera cel (musi go widzieć) znajdujący się w zasięgu i testuje umiejętność nadprzyrodzoną. Jeżeli wyrzuci mniej niż 4, moc nie działa, ale rzucający i tak wydaje jeden Punkt Mocy, nawet jeżeli posiada Przewagi w rodzaju Jedności z mocą (chyba że opis wprost zezwala zmniejszyć koszt aktywacji do 0). Wynik 4 i więcej oznacza, że moc zostaje aktywowana i pochłania wszystkie Punkty Mocy, którymi ją zasilono, nawet jeżeli nie trafi w cel (bo jest, dajmy na to, pociskiem) albo ofiara ją odeprze. Sukces powoduje, że rzecz po prostu zadziałała, a Punkty Mocy zostały zużyte. Efekty przebić podano w opisach konkretnych zdolności. Mocy nie może aktywować unieruchomiona postać. Wszystkie modyfikacje, które zamierza użyć rzucający muszą zostać zadeklarowane przed rzutem na umiejętność nadprzyrodzoną.

**Sprzężenie:** : Katastrofę w teście aktywacji mocy nazywa się sprzężeniem. W przypadku jej wystąpienia należy rzucić w tabeli igranie z mocą.

**Podtrzymywanie mocy:** Wydanie 1 punktu mocy pozwala przedłużyć czas jej działania o tyle, ile wynosi podstawowe trwanie. Koszt ten nie zwiększa się bez względu na wybrane modyfikacje mocy. O ile nie napisano inaczej, rzucający może zawsze użyć darmowej akcji, by zakończyć działanie mocy.

**Na oparach:** Można użyć mocy, wydając mniej punktów mocy, niż ta kosztuje (niezależnie, czy cię posiada te punkty, czy nie). Ale trudność aktywacji znacznie wówczas wzrasta. Za każdy punkt mocy, którego zabrakło do pełnego kosztu, postać odejmuje -1 od testu umiejętności nadprzyrodzonej. Każda porażka w teście aktywacji, który przeprowadzano, lecąc na oparach, traktowana jest jako sprzężenie.

**Odzyskiwanie punktów mocy:** Postać odzyskuje 5 punktów mocy na godzinę odpoczynku. To MG ma ostatnie słowo w kwestii tego, co uznaje się za odpoczynek. Punkty mocy mogą zostać odzyskane w czasie niewielkiej aktywności nawet bez odpoczynku - ale to również decyzja MG.

**Synergia:** Czasem logika nakazuje, aby w tych okolicznościach dany wariant mocy miał dodatkowy efekt – na przykład rażenie piorunem kogoś stojącego po kolana w wodzie. Z drugiej strony siły przeciwstawne, jak ogień i woda albo światło i ciemność, nie posiadają wzajemnej synergii (chyba że w jakimś miejscu opis mówi inaczej). To znaczy: jeżeli ognisty pocisk uderzy w pancerz z lodu, nie powoduje dodatkowych obrażeń, bo żywioły wariantów znoszą się wzajemnie. Postać chcąca skorzystać z synergii powinna to zakomunikować, jednak czy jakakolwiek synergia zachodzi - zależy od oceny MG. 

**Szablon strumienia:** Każda moc lub efekt, który normalnie używa szablonu stożka, może zamiast tego używać szablonu strumienia. To prosta linia o szerokości 1” (2 metry bez mapki taktycznej) i długości 12” (24 metry bez mapki taktycznej).

#### 5.2. Modyfikatory [[Zasady gry - spis treści\|📑]]

**Osłony:** Osoby skryte za osłoną trudniej trafić kary do trafienia należy odczytać z poniższej tabeli:

| **Kara** |                        **Osłona**                         |
| :------: | :-------------------------------------------------------: |
|    -2    |          Lekka Osłona - zasłonięta jest ¼ celu.           |
|    -4    | Średnia Osłona - zasłonięta ½ celu albo leży on na ziemi. |
|    -6    |             Pełna Osłona - zasłonięte ¾ celu.             |
|    -8    |           Zupełna Osłona - cel ledwie widoczny            |

**Przeszkody:** Bywają ataki tak potężne, że mogą dosięgnąć kogoś ukrytego za osłoną. Jeżeli nieudany atak trafiłby, gdyby nie kara za Osłonę, a MG uważa, że ten cios jest ją w stanie przebić, bariera, za którą cel się krył, działa jak pancerz. Jeżeli osłonę zapewnia osoba lub istota, od obrażeń odejmuje się jej wytrzymałość. Przedmioty chronią zgodnie z poniższą tabelą:

| **Premia** |                             **Przeszkoda**                             |
| :--------: | :--------------------------------------------------------------------: |
|     +2     | Grube szkło, twarda skóra, ściana z gipsu, drewniana tarcza, aluminium |
|     +4     |                    Blacha, stalowe drzwi samochodu                     |
|     +6     |                    Dębowe drzwi, ściana z pustaków                     |
|     +8     |                             Ceglana ściana                             |
|    +10     |                Kamienny mur, szyba kuloodporna, drzewo                 |

**Na ziemi:** Do osoby leżącej na ziemi strzela się z karą -4, o ile odległość wynosi 3" lub więcej (nie kumuluje się z Osłoną), a ataki obszarowe zadają jej o 4 punkty obrażeń mniej. Jeżeli leżący na ziemi zostanie zaatakowany wręcz, jego obrona spada o -2 i odejmuje on -2 od testów Walki. Powstanie kosztuje 2" tempa.

**Rozmiar i skala:** Postaci i rozmaite istoty mają rozmiar liczony od -4 dla stworzeń bardzo małych do 20 w wypadku prawdziwych Behemotów. Dokładny rozmiar danej istoty uwzględniony jest w tabeli rozmiaru. Tabela wylicza też różne Skale, od Maleńkiego do Gigantycznego, oraz związany z nią modyfikator skali. Gdy istoty o różnych skalach walczą ze sobą, mniejsza z nich dodaje różnice między skalami do rzutów za atak. Większa istota odejmuje natomiast różnice od rzutów za atak.

| **Modyfikator skali** |              **Skala i przykłady**              |
| :-------------------: | :---------------------------------------------: |
|          -6           | Malutki: Szczelina zbroi, piłka tenisowa, mysz  |
|          -4           | Mały: Ludzka głowa i dłoń, piłka futbolowa, kot |
|          -2           |           Nieduży: Ręka lub noga, ryś           |
|           0           |    Przeciętny: Człowiek, motocykl, byk, koń     |
|           2           |      Duży: Hipopotam, większość samochodów      |
|           4           |             Wielki: Smok, wieloryb              |
|           6           |       Gigantyczny: Budynek, kaiju, statek       |

**Oświetlenie:** Odejmuje się kary wymienione w tabeli od wszystkich rzutów, na które oświetlenie może mieć wpływ – testów ataku, spostrzegawczości, używania mocy i tak dalej. Oświetlenie celu podczas ataku w mroku może zmniejszyć lub zanegować karę. Jednak trzymanie pochodni i próba zaatakowania przeciwnika kryjącego się w mroku to raczej ułatwienie dla wroga niż atakującego.
* Półmrok (-2): Zmrok, niezbyt gęsta mgła, noc w czasie pełni.
* Mrok (-4): Noc gwiaździsta, ale bezksiężycowa, oświetlenie awaryjne w biurowcu, kilka kopcących pochodni w dużym pomieszczeniu i tak dalej. Widać nie dalej niż na 10".
* Ciemność (-6): Całkowita i kompletna ciemność (albo cel jest niewidzialny). Może wykluczać użycie mocy wymagających wzroku.

#### 5.3. Manewry [[Zasady gry - spis treści\|📑]]

**Strzał mierzony:** Jest to próba ataku wymierzona w określoną część ciała przeciwnika lub przedmiot który ma przy sobie. Powody mogą być różne, na przykład mniej opancerzony fragment ciała. Modyfikatory takiego ataku zależą od skali celu (a nie całej istoty, w której część ciała się mierzy). Niektóre z lokacji trafienia mają też swoje dodatkowe efekty:
* *Dłoń (−4) lub ręka (-2):* Szansa na manewr rozbrojenia wroga.
* *Głowa i inne wrażliwe miejsca (−4):* Trafienie w głowę albo szczególnie wrażliwe miejsce pozwala dodać +4 do obrażeń. Kara do trafienia może być wyższa jeśli miejsce wrażliwe jest szczególnie chronione (interpretacja MG).
* *Przedmiot (?):* Modyfikator zależy od tabeli skali. Na przykład wymierzenie w pistolet powoduje karę -4, a atakowanie czyjegoś metrowego miecza to tylko kara -2.
* *Noga (−2):* Spowodowanie rany takim atakiem wymusza na celu test Wigoru (z uwzględnieniem konsekwencji tejże rany). Porażka oznacza obniżenie tempa o połowę, w tym wyniku na kości biegania do czasu wyleczenia tej rany (obie wartości zaokrągla się w górę). Spowodowanie większej liczby ran nie oznacza większej liczby testów, a jedynie uwzględnienie kar wynikających z większej liczby ran.
* *Odkryte miejsce (?):* Taki atak mierzy w szczelinę pancerza, którym okryty jest cel, kara zależy zatem od skali odsłoniętego obszaru. Na przykład szczelina w przyłbicy hełmu jest maleńka (-6), a miękkie ciało pod łuską, którą zgubił wielki smok, może być Małe (-4).

**Rozbrojenie:** By sprawić, że przeciwnik upuści broń (albo inny przedmiot) należy skorzystać z jednej z dwóch mechanik:
* *Niszczenie obiektów:* Jeżeli cios trafi w broń, osoba atakująca normalnie rzuca za obrażenia przedmiotu (pamiętając, że nie przerzuca asów i nie zadaje dodatkowych obrażeń. Obrońca testuje natomiast siłę i musi wyrzucić więcej, niż wyniosły obrażenia, by nie upuścić obiektu - bez względu na to czy został on uszkodzony, czy nie.
* *Strzał mierzony w dłoń lub rękę:* Atak musi spowodować szok albo ranę. Obrońca testuje wówczas Siłę -2, jeżeli dostał w rękę, albo -4, gdy trafiono go w dłoń, uwzględniając ewentualne kary za rany, również właśnie otrzymane. Porażka oznacza, że upuszcza trzymany przedmiot.

**Dotknięcie:** Postać, która chce tylko dotknąć wroga (zwykle, by porazić go jakąś magiczną mocą), dodaje +2 do rzutu za walkę i oczywiście musi być z nim w zwarciu.

**Niszczenie obiektów:** Czasem postać chce coś rozwalić: złamać broń, wyłamać zamek albo całe drzwi. Używa się wówczas obrony postaci (z uwzględnieniem modyfikacji skali tego przedmiotu), która taki przedmiot trzyma, albo 2, jeśli jest nieruchomy. Jeżeli zadane obrażenia są większe lub równe twardości, rzecz zostaje zniszczona, wygięta, rozbita i tak dalej – dokładny efekt określa MG. Gdy ma się dość czasu i determinacji, można zepsuć właściwie wszystko, więc tych zasad używa się tylko gdy liczy się czas (na przykład podczas walki).
* Należy zadeklarować, chęć niszczenia danego przedmiotu, nie dzieje się to samo z siebie.
* Podczas rzutów na obrażenia podczas niszczenia obiektów nie występują asy ani dodatkowe obrażenia. Obiekty nie mają też wrażliwych miejsc.
* Niektóre rodzaje ataków nie mogą naruszyć określonych przedmiotów. Nie da się ani przeciąć liny pałką, ani wyważyć drzwi strzałem z pistoletu. Określając, czy dany atak może zaszkodzić jakiemuś przedmiotowi, kieruj się zdrowym rozsądkiem.

| **Twardość** |             **Obiekt**             |
| :----------: | :--------------------------------: |
|      8       |           Drzwi, cienkie           |
|      10      |            Drzwi, grube            |
|      8       |               Zamek                |
|      9       | Broń palna (pistolet albo karabin) |
|      12      |              Kajdanki              |
|      10      |             Nóż, miecz             |
|      4       |                Lina                |
