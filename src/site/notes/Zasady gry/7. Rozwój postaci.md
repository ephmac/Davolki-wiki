---
{"dg-home":false,"dg-publish":true,"permalink":"/zasady-gry/7-rozwoj-postaci/","dgPassFrontmatter":true}
---

#### 7.1. Punkty doświadczenia i rangi [[Zasady gry - spis treści\|📑]]

Punkty doświadczenia przyznawane są graczom na koniec zadania. Ich ilość nie jest stała i zależy od decyzji MG. Standardowo jednak będą to 2 punkty plus punkty bonusowe wynikające na przykład ze stylu wykonania zadania albo osiągniętych efektów. Czasami w zależności od wybranej ścieżki wykonywanego zadania dodatkowe punkty doświadczenia mogą być alternatywną nagrodą do wynagrodzenia w formie waluty lub przedmiotu w przypadku innej ścieżki. Zwykle bonusowe punkty będą wynosić 0, 1 lub 2. Punkty doświadczenia mogą oczywiście zostać przyznane również w innych okolicznościach, jednak zadania są podstawową formą ich zdobywania.

Aby zyskać rozwinięcie, postać musi wypełnić pasek doświadczenia, który zwiększa się wraz z rangą postaci. 

- Nowicjusz - 2PD,
- Doświadczony - 4PD,
- Weteran - 5PD,
- Heros - 6PD,
- Legenda - 8PD

To ile punktów doświadczenia należy zdobyć zależy od aktualnej rangi, a nie rangi, którą zdobędzie się po awansie.

**Ranga:** To status "potęgi" postaci w świecie gry. Ranga jest wyliczana na podstawie liczby osiągniętych rozwinięć według poniższej tabelki:

| Rozwinięcia |    Ranga     |
| :---------: | :----------: |
|    0 - 3    |  Nowicjusz   |
|    4 - 7    | Doświadczony |
|   8 - 11    |   Weteran    |
|   12 - 15   |    Heros     |
|    16 +     |   Legenda    |

Główną korzyścią osiągnięcia kolejnej rangi jest odblokowanie większej ilości, często potężniejszych mocy i przewag, które można wybrać w trakcie rozwinięcia.

#### 7.2. Rozwinięcie [[Zasady gry - spis treści\|📑]]

Każde Rozwinięcie pozwala postaci wybrać jedną z poniższych opcji. Żadnej cechy nie można podnieść powyżej limitu wynikającego z rasy (zwykle k12).
* Nowa przewaga. 
* Podniesienie umiejętności równej lub większej od związanego z nią atrybutu o jeden rodzaj kostki.
* Podniesienie dwóch umiejętności niższych od atrybutów, z którymi są związane, o jeden rodzaj kostki. Może to być ta sama umiejętność dwa razy - pod warunkiem, że podczas drugiego podnoszenia nadal ma ona niższą kość niż związany z nią atrybut. Wykupienie umiejętności do kości k4 liczy się jak jedno podniesienie umiejętności.
* Podniesienie atrybutu o rodzaj kostki. Tę opcję można wybrać tylko raz na rangę. Legendy mogą podnosić atrybuty co drugie rozwinięcie, aż do limitu wynikającego z rasy.
* Usunięcie Drobnej zawady albo zmniejszenie poważnej zawady do drobnej (jeżeli to możliwe).

Część rozwinięć można wykonać raz na rangę. Na przykład podniesienie atrybutu lub wykupienie niektórych przewag. W praktyce to oznacza, że z każdą rangą zwiększa się "limit" danego działania. Czyli nie ma przeszkód by na randze nowicjusza nie wykupić rozwinięcia atrybutu wcale, by na randze doświadczonego zrobić to dwa razy.

#### 7.3. Rozwój towarzyszy [[Zasady gry - spis treści\|📑]]

Towarzysze podróżujący z drużyną nie zdobywają doświadczenia, jednak rozwijają się w momencie rozwoju graczy. Rozwój otrzymają towarzysze aktualnie znajdujący się w drużynie i ewentualnie towarzysze, którzy w opinii MG byli z nią wystarczająco długo między jednym a drugim rozwojem, by również otrzymać rozwój. Część z postaci niezależnych może podnieść swoje umiejętności mimo braku swojej obecności na sesjach - jednak jest to kwestią fabularną, a nie mechaniczną. Rozwijający się towarzysze całkowicie ignorują jakiekolwiek zasady rozwoju, takie jak chociażby nierozwijanie umiejętności ponad poziom atrybutu, a ich nowe korzyści będą się pokrywać z ich aktualną rolą w drużynie. Dla przykładu towarzysz używany w formie wojownika, będzie rozwijał swoje możliwości bojowe, a jeśli jego rolą było przewodnictwo w czasie podróży - najprawdopodobniej rozwinie się pod kątem możliwości przetrwania w dziczy.

Towarzysze będący blotkami mogą stać się figurami, gdy dokonają istotnego czynu lub gdy ich sława w świecie drastycznie wzrośnie. I nie ma znaczenia czy jest to dobra, czy zła sława, albo czy czyn był moralnie pozytywny. Liczy się, że postać przestaje być postacią w trzecim planie i wchodzi na scenę do drugiego planu (pierwszoplanowi są oczywiście tylko gracze). Stanie się figurą nie ma nic wspólnego z rozwojem, jest raczej kwestią niezależną - nie da się jednak ukryć, że jest to znaczący wzrost potęgi postaci.