---
{"dg-home":false,"dg-publish":true,"permalink":"/rasy/biodroidy/","dgPassFrontmatter":true}
---

![Biodroid.webp|500](/img/user/Vault/Grafiki/Lore/Biodroid.webp)

> **Typ:** SI
> **Długość życia:** 45 lat
> **Imiona:** Ludzkie imię i numer seryjny

---

Mimo upływu czasu, [[Rasy/Syntetyki\|syntetyki]] nie zmieniły się znacząco. Częściowo wynika to z długiego okresu całkowitego upadku cywilizacji, a częściowo z przekonań i decyzji samych [[Rasy/Syntetyki\|syntetyków]]. Oczywiście istnieją wyjątki od tej reguły i w przeszłości zdarzało się projektowanie [[Rasy/Syntetyki\|syntetyków]] nowej generacji. Lepszych, silniejszych, mądrzejszych i przede wszystkich łatwiej adaptujących się. Niestety dla nich, nowe formy były bardziej podatne na [[Lore/Neuroesperioza\|neuroesperiozę]] i z czasem prób po prostu zaprzestano. A przynajmniej nie istnieją w powszechnej wiedzy znane udane próby nowych generacji [[Rasy/Syntetyki\|syntetyków]]. Chociaż legendy oczywiście szerzą się w podobnym tempie jak wszelkie spiskowe teorie. Faktem jest jednak, że okazjonalnie można spotkać [[Rasy/Syntetyki\|syntetyka]] o lepszej konstrukcji.

Historia prób stworzenia [[Rasy/Syntetyki\|syntetyków]] nowej generacji ma jednak jeszcze jedną odnogę. W XXIX wieku (dokładna data nie jest powszechnie znana), kolonia [[Rasy/Syntetyki\|syntetyków]] cierpiących na wczesną fazę [[Lore/Neuroesperioza\|neuroesperiozy]] postanowiła przeinstalować się do ciał organicznych. Projekt powiódł się w dużym stopniu. Stworzono syntetyczne istoty zbudowane w całości z tkanki biologicznej. Tym samym trudno jest niektórym badaczom ostatecznie określić, czy jest to nadal życie syntetyczne. Pierwszą i najistotniejszą zmianą było wyeliminowanie niebiologicznych części syntetycznego mózgu. Udało się stworzyć nowy, biologiczny, jednak w pełni programowalny i zaopatrzony w dość wyjątkową biologiczną baterię. Tuż poniżej mózgu stworzono komorę wypełnioną organizmami Geobacter Sulfurreducens. To bakterie potrafiące zamienić odpowiednie związki na bazie węgla na energię elektryczną. Pozostałe zewnętrzne części ciała hodowane są osobno, by następnie doprowadzić je do zrośnięcia. Dzięki odpowiednim programom można dostosować mózg do obsługi dowolnego biologicznego komponentu, w tym również do całkowitej zmiany kształtu biologicznego [[Rasy/Syntetyki\|syntetyka]]. Narządy zostały zaprogramowane na nowo w taki sposób, aby wzmocnić układ nerwowy oraz wyeliminować układ oddechowy i krwionośny, a układ pokarmowy przystosowano do przyjęcia sporej ilości etanolu, który nie daje im jednak upojenia alkoholowego, a służy do zasilenia baterii. Ponadto wszystkie komponenty zostały odpowiednio zmodyfikowane. Zminimalizowano na przykład ilość powstającego bólu i zwiększono zdolności regeneracyjne, co jest niezbędne w procesie wymiany poszczególnych części ciała.

Niestety nie wszystko poszło zgodnie z planem syntetycznych konstruktorów. Pomimo zaawansowanych algorytmów nie udało się całkiem wyeliminować efektu [[Lore/Neuroesperioza\|neuroesperiozy]]. Podczas procesu kopiowania osobowości, ta sprawiła, iż biodroidy, chociaż nie są bezmyślnymi maszynami do zabijania, nie potrafią całkowicie panować nad negatywnymi emocjami, co właściwie wymusza na nich pewną izolację. Ta przypadłość pozostała w nowych pokoleniach biodroidów i sprawia, że bardzo niewielu mieszka pośród innych gatunków. Większość zamieszkuje swoje własne osiedla, co jeszcze bardziej uwydatnia ich nieprzyjemny charakter. Aby umożliwić sobie odpowiednie funkcjonowanie, większość biodroidów programuje się na wyznawanie odpowiednich religii i przekonań, by ukierunkować swój gniew. Zazwyczaj robią to zwyczajnie poza swój gatunek, jednak zdarzają się przypadki kumulowania go bardziej konkretnie. Złość nie jest jedyną nieprzyjemną przypadłością gatunku. Cała konstrukcja okazała się wadliwa i daje biodroidom długość życia na poziomie zaledwie 40-tu lat. Biodroidy mogą wymieniać swoje części na młodsze, jednak to mózg starzeje się szybciej niż planowano. Wielu doświadcza zaawansowanej demencji w okolicach trzydziestki, a pięćdziesięciolatek to rzadkość. Z drugiej jednak strony biodroidy nie doświadczają dzieciństwa i są w pełni aktywne już w pierwszych dniach życia. Przy czym słowo "życie" traktują szczególnie poważnie. Pomimo różnic względem naturalnych biologicznych organizmów, nie uważają się za życie syntetyczne. Owszem, nie są zdolne do rozmnażania i polegają na produkcji w laboratoriach, a także mogą instalować w sobie biologiczne ulepszenia zabójcze dla chociażby [[Rasy/Ludzie\|ludzi]], ale traktują się jako gatunek biologiczny, a w zasadzie udoskonaloną wersję [[Rasy/Ludzie\|człowieka]].

Po śmierci mózgu, ich ciała nie nadają się do ponownego użycia. Nie jest możliwe również przekopiowanie ich świadomości do nowego biologicznego ciała. Jednak w przypadku zbliżającej się śmierci każdy biodroid stoi przed poważną decyzją. Może przyjąć ją z godnością lub przedłużyć swoją egzystencję - kopiując się do mózgu i ciała syntetycznego. Zwykle wybierana jest opcja śmierci, a skopiowanych traktuje się jak bluźnierców i wrogów gatunku. Nadal jednak niektórzy decydują się na to ze strachu przed końcem egzystencji. Nie jest to jednak dobrze przyjmowane również przez społeczności [[Rasy/Syntetyki\|syntetyków]], jako iż niemal za każdym razem odbywa się to przez porwanie i unicestwienie świadomości jednego z nich. Tym samym tzw. syntdroidy zmuszone są do życia w samotności. Co z kolei często doprowadza do ich samozniszczenia w pierwszych miesiącach nowego życia.