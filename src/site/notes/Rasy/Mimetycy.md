---
{"dg-home":false,"dg-publish":true,"permalink":"/rasy/mimetycy/","dgPassFrontmatter":true}
---

![Mimetyk.jpg|500](/img/user/Vault/Grafiki/Lore/Mimetyk.jpg)

> **Typ:** Ludzie
> **Długość życia:** 85 lat
> **Imiona:** Imię i nazwisko zależne od miasta

---

Eksperymenty z [[Lore/Esperion\|esperionem]]… Tak wielu tak trudno jest powstrzymać się przed odkrywaniem jego nowych zastosowań. W kwestii etyczności takich działań zdania są mocno podzielone. Z jednej strony odkrycia przyczyniły się znacząco do poprawy życia wielu osób. Z drugiej jednak na dzień dzisiejszy nie da się już oszacować jak wysoka byłaby góra usypana z martwych ciał obiektów testowych i przypadkowych ofiar. Jednak raz na sto pomysłów zdarzają się większe bądź mniejsze sukcesy. Podstawowym problemem eksperymentów, gdy już uporamy się z wątpliwościami moralnymi za pomocą bezsenności, alkoholizmu i ogólnej znieczulicy, jest brak możliwości stosowania metody naukowej. Przynajmniej w przypadku eksperymentów na żywych organizmach. [[Lore/Esperion\|Esperion]] jest niestabilnym, kapryśnym i przede wszystkim wciąż niedostatecznie zbadanym metalem. Do pewnego stopnia udało się go opanować w obróbce. Jednak eksperymenty na [[Rasy/Ludzie\|ludziach]] oraz gatunków młodszych cechują się zbyt dużą losowością i odtworzenie raz uzyskanego efektu wydaje się na dzień dzisiejszy mało prawdopodobne. Aktualnie sukcesy w tej kwestii jesteśmy w stanie policzyć na palcach jednej dłoni - i to należącej do osoby całkiem pozbawionej palców. Podejrzewa się, iż na poziomie niemożliwym przy naszej technologii do zaobserwowania, [[Lore/Esperion\|esperion]] ulega trwałej przemianie i wychwycenie chwili, gdy jest w takim samym stanie jak w trakcie danego eksperymentu jest próbą porównywalną ze znalezieniem konkretnego ziarenka piasku na plaży - i to na plaży nudystów wypełnionej pięknymi kobietami odwracającymi uwagę. To wszystko oznacza, że każdy eksperyment przynoszący jakkolwiek interesujące efekty staje się cenniejszy niż sam [[Lore/Esperion\|esperion]] i nie wypuszcza się go zbyt łatwo z rąk.

Jednym ze stosunkowo świeżych tworów stali się tak zwani mimetycy. Eksperyment był dość brutalny. Dziesięcioosobową grupę [[Rasy/Ludzie\|ludzi]] zamknięto w szczelnym pomieszczeniu i polewano kroplami ciekłego [[Lore/Esperion\|esperionu]] w nadziei na jego syntezę z [[Rasy/Ludzie\|ludzkim]] ciałem. Co prawda nie planowano przetrwania obiektów testowych, ze względu na niezwykle wysoką temperaturę topnienia [[Lore/Esperion\|esperionu]], zmierzoną na 1856°C. A jednak nieprzewidywalność efektu ponownie dała o sobie znać. Z jednej strony faktycznie [[Lore/Esperion\|esperion]] wniknął w skórę nieszczęśników jednak nie spalił jej doszczętnie jak oczekiwano, a zmienił jej właściwości. No przynajmniej trójki z nich, gdyż siedmioro martwych ciał wyniesiono z laboratorium i godnie pochowano w masowym grobie wraz z wieloma innymi niepotrzebnymi już obiektami. Nowopowstali mimetycy stali się nagle najcenniejszym wyposażeniem należącym do naukowców. Ich skóra potrafiła zmieniać kolory, a nawet stać się niemal całkiem przezroczysta - jednocześnie jednak zakrywająca narządy wewnętrzne. Ku rozczarowaniu badaczy, mimetyków nie udało się sklonować, jednak ich właściwość okazała się dziedziczna. Zgodnie z wiedzą którą dzisiaj dysponujemy, udało się odkryć wiele fascynujących rzeczy podczas badań na mimetykach, w tym podobno opracowano nawet silnie skuteczne medykamenty. Ale nie doceniono jednego faktu. Ku zaskoczeniu wszystkich okazało się, że trzymanie [[Rasy/Ludzie\|ludzi]] w niewoli przez ponad trzydzieści lat powoduje u nich efekt uboczny w postaci zorganizowanego, brutalnego, morderczego buntu na swoich nadzorcach. Dokładny przebieg wydarzeń nie jest pewny. Wiadomo jednak, iż z laboratorium nie został kamień na kamieniu, z laborantów nie pozostała kość na kości, a z cennych odkryć nie została błyskotliwa myśl na błyskotliwej myśli. Mimetycy uwolnili się i po kilku latach zaczęli pojawiać się wśród różnych społeczności, usiłując prowadzić na tyle normalne życia na ile to możliwe z nagromadzonymi wspomnieniami.

Jak wynika z ich opowieści uciekło nieco ponad 100 osób, z czego większość w wieku nastoletnim. Dziś jednak ich populacja jest mocno zwielokrotniona. Dwieście lat mieszania się z [[Rasy/Ludzie\|ludźmi]] sprawiło, iż dość silny gen stworzony przez ciekły [[Lore/Esperion\|esperion]] daje o sobie znać dosyć często. Wygląda na to, że jeśli rodzicami jest dwójka mimetyków przekazanie genu jest w zasadzie pewne - poza nielicznymi anomaliami. Natomiast w przypadkach gdy tylko jeden rodzic jest mimetykiem szansa na przekazanie genu oscyluje w okolicach 78%. Tym samym wielu zastanawia się czy w przyszłości cała populacja posiądzie możliwości mimetyków. Mądrzejsi badacze uspokajają jednak te myśli, zauważając, że wszystko co powstało na bazie [[Lore/Esperion\|esperionu]] jest w zasadzie nieprzewidywalne i podatne na nieoczywiste zmiany. Co w praktyce oznacza, że równie dobrze, za pięćdziesiąt lat przypadkowy podmuch zimna zabije ich wszystkich albo pojawi się kolejny gatunek, który całkowicie odwróci jakiekolwiek zauważalne trendy. Niemniej na dzień dzisiejszy ilość mimetyków jest na tyle mała, że rozważania o wyparciu [[Rasy/Ludzie\|homo sapiens]] wydaje się radykalnie przedwczesne.

Reakcje na mimetyków są bardzo różne, z czego dominują raczej ostrożność i dystans. Nie pomaga fakt iż stosunkowo często wybierają oni kariery niezbyt zgodne z lokalnie obowiązującym prawem. Z tego powodu mimetycy zwykle ukrywają swoją naturę. Pomaga to zarówno w celu uniknięcia podejrzeń, gdy w okolicy zaginie drogi przedmiot, jak i w przypadku, gdy przesądni [[Rasy/Ludzie\|ludzie]], a szczególnie młode kobiety twierdzą, że wyczuwały zeszłej nocy "jakąś obecność". Oczywiście nie zawsze tak jest. Zdarza się, że znany mimetyk staje się powszechnie szanowanym [[Rasy/Ludzie\|człowiekiem]]. Niemniej uprzedzenia zostają na długo wśród wszystkich rozumnych gatunków.

Moc mimetyków pozwala im niemal idealnie wtopić się w otoczenie, przez co często nazywani się ludźmi-kameleonami. Dodatkowo przy pewnym treningu mimetyk na tyle jest w stanie zmienić swoje kolory, by przypominać w nieprawdopodobnym stopniu kogoś innego. Oczywistym jest, iż tego typu umiejętności poszukiwane są przez grupy parające się szpiegostwem, rozpoznaniem lub kradzieżą. Jednak korzystanie z nich nie jest pozbawione pewnych limitów. Podstawowe zmiany kolorów lub osiągnięcie przezroczystości jest mniej męczące niż mimikowanie innej osoby ale ostatecznie mimetyk pozbawiony odpowiedniego treningu nie przetrwa zbyt długo. Korzystanie z mocy spala dość szybko jego tkankę tłuszczową, a gdy tej zabraknie, dochodzi do degradacji mięśni. Mimetycy starają się więc cały czas nabierać masy. Przy czym tempo przyrostu mięśni rzadko jest wystarczająco duże dla mimetyka korzystającego regularnie ze swojej mocy. Stąd najczęściej można spotkać ich w postaci wynędzniałych i rozchorowanych. Najlepsi w branży potrafią jednak uzyskać wystarczające stawki by pomiędzy akcjami zrobić sobie dość długie przerwy, pozwalające na regenerację ciała. Minuta niewidzialności w celu podpatrzenia kąpiącej się sąsiadki może nie być druzgocząca ale godzinna akcja wymagająca wielokrotnych zmian - może doprowadzić wielu z nich na skraj wytrzymałości. Dodatkowo mimetycy nie są w stanie korzystać ze swoich zdolności w temperaturze poniżej -10°C. Mimetycy zmieniają również kolory swoich ubrań oraz niewielkich przedmiotów trzymanych w rękach ale nie są w stanie zmienić kolorów na przykład obejmowanego człowieka.